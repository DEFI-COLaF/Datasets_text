<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
  <teiHeader>
                <fileDesc>
                    <titleStmt>
                        <idno>PIC_CONCOURS__2021_43</idno>
                        <title type="main"> Lovlà l'printemps  </title>
                        <title type="collection">Picard Concours</title>
                        <author>Françoise, VANDEN BROECKE</author>
                        <respStmt>
                            <resp>Encoding</resp>
                            <persName xml:id="JJANES">
                                <surname>Janès</surname>
                                <forename>Juliette</forename>
                                <idno type="orcid">0000-0002-8971-6173</idno>
                            </persName>
                        </respStmt>
                        <principal>
                            <persName xml:id="BSAGOT">
                                <surname>Sagot</surname>
                                <forename>Benoît</forename>
                                <idno type="orcid">0000-0001-8957-9503</idno>
                            </persName>
                        </principal>
                        <funder>Inria</funder>
                    </titleStmt>
                    <publicationStmt>
                        <publisher ref="https://colaf.huma-num.fr/">Corpus et Outils pour
                            les Langues de France (COLaF)</publisher>
                        <date when="2024-04-04"/>
                        <availability>
                            <licence target="https://creativecommons.org/licenses/by/4.0/"/>
                        </availability>
                    </publicationStmt>
                    <sourceDesc>
                        <bibl>
                            <title> Lovlà l'printemps  </title>
                            <author>Françoise, VANDEN BROECKE</author>
                            <pubPlace>Amiens</pubPlace>
                            <publisher>Agence régionale de la langue Picarde</publisher>
                            <date when="2021"/>
                        </bibl>
                    </sourceDesc>
                </fileDesc>
                <profileDesc>
                    <langUsage>
                        <language ident="met-oil-pic" usage="100">
                            <idno type="langue">met-oïl-pic</idno>
                            <idno type="script">latin</idno>
                            <name>Picard</name>
                            <date>2020</date>
                            <location>
                            <region/>
                            <country>Belgique</country>
                            </location>
                        </language>
                    </langUsage>
                    <textClass>
                        <keywords>
                            <term type="supergenre" rend="fiction">Fiction</term>
                            <term type="genre" rend="fiction-prose">Prose</term>
                        </keywords>
                    </textClass>
                </profileDesc>
                <revisionDesc>
                    <change when="2024-04-02" who="#JJANES">Génération du XML</change>
                </revisionDesc>
            </teiHeader>
  <text xml:lang="met-oil-pic">
    <body>
      <div><pb n="Picard_Concours_2021_43_p1.png"/><lb/>Prix spécial « Ene énée d'brun»<lb/>Achteure j'é! sais: éne énée d’bénachté totale<lb/>Ej sais bin qu’y o gramint d’gins qu’il ont gramint coiché à coeze ed chol pandémie.<lb/>N’y o ieu ceusses qu’il ont défini dins chz hopitals inteubés pis qu’il y ont défunctché.<lb/>N’y o ieu ceusses qu’il ont pardu leu viux gins dins ches moaisons d’pinsionnés.<lb/>N’y o ieu tous ches cérusiens pis chz infermières qu’il ont ouvré conme des sots pou eusses<lb/>inséyer d’récaper ceusses qu’i coichoaité d’ech coronavrimeu.<lb/>N'y o jeu ceusses qu’i leus ont ertrouvé jotcheux totalmint obin in partie, à coeze eq leu<lb/>interprinsse al povoait mi pu torner obin à coeze ed chol baiche ed leus vintes.<lb/>N’y o ieu ceusses qu’il avoaité nin d’gardin dins ches grandes villes pi qu’il ont dévu dmorer<lb/>infreumés pindant des moès à coeze ed ches condicions agibiéltichides impousées per nou<lb/>governmint.<lb/>N’y o ieu ches freumages ed ches chinémas, d’ches téj̈ates, d’ches eunivarsités, qu’il ont<lb/>« tué » no « tchulture ».<lb/>N'y o ieu chz estaminets pis ches resteurants qu’il ont 'té impétchés d’ercheuvoèr leus<lb/>pratiques.<lb/>Bref à ho, h’o’té ène vraie énée d’brun pou gramint gramint d’paures gins.<lb/>Ej nn’in sus fort amari pou tous ches paures gins-lo, vramint, mains pou mi, 2020 h’o 'té ène<lb/>énée d’bénachté, ène énée d’bénachté totale.<lb/>N'y o jeu dux parties bin différintes pindant chol pandémie pou mi :<lb/>-<lb/>d’marche dusqu’à juillet, qu’h’étoait chu momint d’chu preume rinfreumage inpousé<lb/>per nos governmint pou chol preume vague ed chol pandémie<lb/>- pi tout ch’moès d’sectimbe, qu’h’étoait chu cminchmint d’chol deuze vague ed chol<lb/>pandémie, edvant ch’deusse rinfreumage.<lb/>Si n’y avoait nin ieu ches dux momints-lo, il éroait point peu arriver ches coses qu’ej voès vos<lb/>conter asteur pi qu’j’éroais janmais creu possibe eutermint.<lb/>O porroait pareil dire eq j’ai ertrouvoé in nouvieu sins à m’vie grâche à ches 2 momints-lo.<lb/>Chu preume momint mertchant d’chol pandémie, il o défreumé mz eurelles. Ed marche<lb/>dusqu’à juillet, conme ches frontières il étoaité freumées inter el France pis chl’Allmanne,<lb/>duqu’j’œuvre edpus deux énées in smanne, j’ai passé à chl' « ouvrage-au-lon» edpus<lb/>m’moaison d’l’Oèse. Minme si j’étoais attitché à min cassi d’cartcheuleu ed timpe au matin à<lb/>tard au soèr, j’avoais mi pus bson d’prinne el tran obin chl’aéroplanne pou mi d’aller à<lb/>mn’ouvrage. Pis à coeze eq troès d’mes grands éfants il étoaité rinfreumés acq mi pi m’fanme,<lb/>j’ai peu ervive des momints familials eq j’avoais oblié obin j’avoais janmoais vétchu.<lb/>In constinote, j’ai passé ène grande partie d’em vie à ouvrer conme in sot, in route à bziner<lb/>aprin dz étots toudis pi heuts dins chl’étchelle d’ech monne d’echz interprinsses. J’ai aderché<lb/>à atteinne ches chibes qu’ej m’avoais baillé, mains qu’j’étoais-ti babache ed rapasser tout min<lb/>tan ainsin, auzélieu d’m’otchuper d’mes tiots qu’i vénoaité d’evnir au monne!<lb/>Intandis qu’mes tiots i grandissoaité sou chz’ailes pourtégeantes d’em fanme, mi j’ouvroais,<lb/>conme in babache, sans janmoais jotcher, sans lzes vir.<lb/>1/6<lb/>Achteure j’él sais- éne énée d’bénachté totale<pb n="Picard_Concours_2021_43_p2.png"/><lb/>Alorse, quante chu rinfreumage il o arrivé in marche ed 2020, j’m’ai ertrouvé tous ches jours<lb/>d’el smanne à tabe à nonne pis au soèr acq em fanme pis troès d’mes tiots, pis pou l’preume<lb/>coep, os avoèmes des distchucions ed tous ches ginres, su tous ches thinmes pis h’étoait<lb/>agréabe.<lb/>Ej démuchoais, tout duchmint, ches vies d’mes tiots qu’il avoité jeu dpus leu naichanche, leus<lb/>russes, leus freus, leus plaisis, leus cacoules, leus ameurs.......<lb/>A mzure, j’apprindoais dz épisodes ed leu fort jonne tan à nous moaison qu’j’avoais janmoais<lb/>intindu. H’étoait quasi conme si j’étoais dins ène eute fanmile qu’el miinne.<lb/>A mzure, aprins chl’erpas, à l’adon qu’j’ertornoais pa-drière min cassi pou mi ouvrer, j’enn’in<lb/>brayoais, tout seu, d’avoèr mantché ainsin ch'jonne tan d’mes tiots.<lb/>Qu’ech jonne honme eq j’étoais y o vingt énée d’ho il étoait-ti sourd !<lb/>Adon j’m’ai ramintuvé tous ches coeps, n’y o 15 énées d’ho, duqu’ej tchittoais m’moaison fort<lb/>timpe per matin rapport qu’j’ouvroais adon su Paris pis qu’ej voloais estchiver chz inblavages<lb/>ed carettes su chz eutoroutes. Pis aprins 10 obin 12 hures rapassées da mn’interprinsse,<lb/>j’rintroais tanmint tard à m’moaison-coèr in coep pou estchiver chtes saprés inblavages ed<lb/>carettes - qu’bin sovint mes tiots il étoaité djo coutché pis qu’j’elzés voyoais minme point du<lb/>toute d’el jornée.<lb/>Acq in molé d’ertchul, mapinse qu’ej partoais sitant timpe pi qu’j’ervénoais sitant tard pou mi<lb/>estchiver d’m’otchuper d’mes tiots.<lb/>H’est m’fanme qu’al o dévu tout foaire, pindant tout leu jonne tan, intandis qu’j’inséyoais<lb/>d’agrintcher chl’étchelle d’ech povoèr da mn’interprinnse.<lb/>Au moinse, chte saprée pandémie, à coeze ed chu rinfreumage, a m’o tchitté ervive in molé,<lb/>acq du déhancnage, chan qu'j’avoais point aderché à vive, n’y o 15 énés d’ho.<lb/>Mapinse eq d’ête étou ainsin tanmint lonmint acq emz éfants a m’o foait comprinne qu’il<lb/>avoaité grandi pis gramint cangé. I m’sannoait qu’j’aderchoais miu asteur à acouter mz éfants.<lb/>Em derne tiote qu’al avoait 16 ans d’âge pis qu’a s’edvisoait mi pus acq mi dpus au moinse<lb/>troès ans a s’o réboulé à s’edviser acq mi. Al o dévenu vramint fort rédeuse pis farce pis al<lb/>disoait sovint des cacoules acq in heumour fort fin.<lb/>Rapport à min tchulot, ej l’ai à pinne vu maugré chu rinfreumage rapport qu’il tchittoait<lb/>janmoais s’cambe: o disoait d’li acq em fanme pis ses 2 sœurs qu’il étoait rinfreumé dins chu<lb/>rinfreumage. Mains lo étou, foqu’es vir pu sovint à tous chz erpos, ha o cangé quique séquoé<lb/>dins ches loyins inter nouseutes.<lb/>Em file ainnée a m’o foait démucher cmint ches jonnes d’asteur il erbé'té el vie, in passant<lb/>asseurèmint du tan à leu ouvrage, mains étou, in prindant l’tan d’pourfiter d’chu pus tiot détail<lb/>d’el vie qu’i seuche agréabe. J’ai ainsi démuché ches « brunchs » d’ech diminche eq qu’ch’est<lb/>ène mode ed manger, duqu’té prinds point d’déjeuner pis point d’diner mains foqu’in grand<lb/>pis long erpos à chol parfin d’chu matin.<lb/>Chu deusse momint mertchant d’chol pandémie, li i m’o overt mes zius su eute cose ed<lb/>fintastique: chol biellté d’duqu’ej restoais. A chu cminchmint d’sectimbe, el France al étoait<lb/>coèr in coep gramint toutchée per chan qu’i d'alloait dévnir chol deuse vague ed chol<lb/>216<lb/>Achteure j’él sais- éne énée d’bénachté totale<pb n="Picard_Concours_2021_43_p3.png"/><lb/>pandémie, in moès pus tard. Adon, j’ai point peu ertorner in Allmanne conme à l’accoutumée.<lb/>rapport qu’echz Allmans il inpousoaité des rastrindages à ches frontières, coèr in coep.<lb/>Vlo-ti point qu’j’étoais in deuze coep blotché à m’moaison, dins ch’seud ed l’Oèse.<lb/>Mains j’ai janmoais ergretté chan qu’j’ai adon vétchu.<lb/>In consture, mi j'resse edpus vingt énées asteur dins ch’seud ed l’Oèse pi j’croyoais qu’ej<lb/>connoaichoais tous ches racoins d’min coin.<lb/>l’avoais djo dpus lonmint fort tcherre duqu’ej restoais, minme si j’y étoais mi pu foqu’in parfin<lb/>d’smanne dins l’Oèse edpus dux énées, rapport eq j’œuve in Allmanne d’ech lundi à ch’judi.<lb/>Stapindant, maugré qu'j’avoais fort tcherre min coin, j’reuvoais sovint d’d’aller au lon da des<lb/>tierres horzinnes, démucher des tchultures pis des poaiyisages estraordinaires, vir des<lb/>coutchés d’solé conme à ch’posse, su des mers d’echz eutes coetés d’no plannète.<lb/>l’croéyais qu’echz herbes il étoaité pus verdes eute part, conme o dit.<lb/>l’acoutoais sovint acq gramint d’faim mes amisses obin mes collègues qu’i m’contoaité ches<lb/>bieus voèyages qu’il foaisoaité su des batieux obin su des plages ed fin sabe tout lo-vo, acq<lb/>des coutchés d’solé point croyabes.<lb/>J’lisoais chz erportages da ches agzettes duqu’il y avoait tanmint d’biellés coses à vir.<lb/>l’étoais point invieu: j’em dmandoais cmint qu’ha povoait ête.<lb/>Ha m’foaisoait gramint reuver.<lb/>In coep, à chol parfin d’ène jornée à ch’mitant d’sectimbe, à l’adon qu’i foaisoait fort coeud,<lb/>j’ai ieu faim d’aller foaire ène virvourande dins ch’camp pa-drière em moaison duqu’ej<lb/>d’alloais sovint pou mi prinne l’air pis raspirer in molé.<lb/>Pi lo, à chol déjouque d’ech bos qu’i délimite min camp, j’ai aperchu ène bielle rouge leumière<lb/>qu’al aflatoait ch’couplet d’echz abes d’ech bos.<lb/>J’ai adon déchidé d’mi rinne pou mi vir quoè qu’h’étoait. J’em doutoais bin qu’h’étoait in<lb/>rapport acq ech solé, mains j’étoais tchurieu d’vir ho d’pus près.<lb/>Quante j’ai arrivé à chol déboque d’ech bos, j’ai artché coèr in molé su ène tiote piésante, pis<lb/>lo j’ai arrivé su un eute camp, duqu’ech solé il étoaitt in route à s’coutcher : j’ai 'té conme<lb/>butché per chl’espatque edvant mi!<lb/>In rouge solé il inondoait d’ène coede rouge leumière tou ch’camp alintour.<lb/>Oz éroait creu qu’oz étoait da in poaiyi horzin! l’ai freumé mes zius pis j’elz’ai défreumé pis<lb/>ha y est :j’y étoais. J’étoais su ène plage edvant des mers sans parfin pis j’béyoais ch’rouge<lb/>solé in route à s’coutcher su chl’horizon.<lb/>El lanman, pis l’seurlanman, j’y ai ertorné, pi per aprins quasi tous ches soèrs, alintour ed 20<lb/>ures. A mzure j’croèsoais des cherfs, des biches obins des dins su chu cmin qu’i mnoait invier<lb/>chol line d’echl’horizon. Amzure, in voéyant ho pis in ertornant à m’maison per aprin, j’enn’in<lb/>brayoais d’avoèr mantché ving énées d’couchtés d’solé à quiques mineutes à piids d’em<lb/>moaison. Qu’ech jonne honme eq j’étoais n’y o vingt énées d’ho il étoait-ti aveule!<lb/>Ainsin j’m’ai ramintuvé tous ches coeps, y o 8 énées d’ho, duqu’ej trachoais à d’aller vive à<lb/>Wissant dins ch’Pos d’Calais.<lb/>l’y d’alloais fort sovint, in wikinde intier: j’y d’alloais seu, j’deurmoais à mon d’mes viux gins<lb/>qu’is restoaité à Le Touquet, pis per matin, j’prindoais leu carette pis j’d’alloais gambilloner<lb/>sur ches plages ed sabe fin d’lo-vo.<lb/>Acq in molé d’ertchul, mapinse qu’ej partoais sitant sovint à Wissant pou mi etschiver<lb/>d’m’otchuper d’mes tiots.<lb/>3/6<lb/>Achteure j’él sais- éne énée d’bénachté totale<pb n="Picard_Concours_2021_43_p4.png"/><lb/>H’est m’fanme qu’al o drochi étou dévu tout foaire, pindant tout leu jonne tan, intandis<lb/>qu'j’étoais su ches plages d’ech nord.<lb/>Au moinse, chte saprée pandémie, à coeze ed chu rinfreumage, a m’o tchitté ervive in molé,<lb/>acq du déhancnage, chan qu’j’avoais point aderché à vive, il y o 8 énés d’ho.<lb/>Mapinse qu’j’ai adon comprind qu’ches poaiyisages alintour d’em moaison il avoaité rimbelli<lb/>pi qu’mes ziux asteur i voéyoaité. I m’sannoait asteur qu’ches poaivisages qu’i m’perloaité,<lb/>qu’i m’amoutroaité leu estétique egzepcionnelle.<lb/>Rapport qu’os s’erdémuchoait mi pis m’tierre ed l’Oèse, a m’o étou erbaillé faim d’enn’in vir<lb/>pus. In puque ed chés coutchés d’solé, j’ai apprind à raviser chz elvers d’solé, timpe au matin.<lb/>J’ai étou cminché à imbracher chz abes, intandis qu'j d’alloais vir chz elvers obin ches coutchés<lb/>d’solé. Pis sovint étou, j’jotchoais, dins min camp pis à chol déboque d’ech bos, pis<lb/>j’m’ébouloais à raspirer ches sintimints d’chol nateure alintour, conme pou mi t’ête in<lb/>armonnie acq em tierre l’Oèse.<lb/>Pou nn’in définir, 2020 al o point 'té éne d’brun pou mi. Ch’o 'té éne énée duqu’j’ai intindu pis<lb/>qu'j’ai vu, pou ch’preume coep, chan qu’il étoait sitant près d’mi, mains qu’j’intindoais mi pis<lb/>qu’ej voyoais mi.<lb/>Asseuré qu’sans chol pandémie d’ech corovrimeu, j’éroais janmoais vétchu ho. Pi j’éroais<lb/>mantché ène grande partie d’em vie.<lb/>Chan qu’i m’o arrivé in 2020, ha m’ramintuve chan qu’il o arrivé à in rabbin délonmé lsaac ed<lb/>Krakow qu’il étoait paure pis qu’il avoait ieu in reuve troès soèrs d’afile. Dins ch’reuve, i<lb/>voéyoait qu’i povoait trouvoer in trésor ind’sous d’un pont da Prague. Il o défini per d’aller à<lb/>Prague pou li tracher ch’trésor qu’i nn’avoait reuvé. Il o trouvé ch’pont mains il étoait bin<lb/>wardé. Il o traché saquants d’coeps d’raviser sous ch’pont mains ches wardes il étoaité lo à<lb/>miler.<lb/>Aprins quiques momints, ech méneu d’ches wardes il o vénu vir ch’rabbin lsaac pis chte derne<lb/>i li o raconté sin reuve. Adon ch' méneu d’ches wardes il o déclatché d’rire pis i li o dit qu’s’il<lb/>éroait li-minme sui chu reuve qu’il avoait foait étou d’sin coeté, il éroait dévu d’aller à Krakow<lb/>tracher in trésor dsous chu four da ène moaison d’in honme délonmé lssac.<lb/>Adon chu rabin Krakow il o ervénu à s’moaison, il o ravisé dsous ch’four, pi il o treuvé in trésor.<lb/>Té l’éros comprind, ti, mn’amisse-liseu, em fanmile pis m’poaiyi l’Oèse, i sont ch' trésor qu’il<lb/>étoait à mon miseute mains qu’euj trachoais eute part.<lb/>Chol pandémie d’ech coronavrimeu, a m’o parmi infin d’trouvoer chte trésor traché dpus<lb/>sitant lonmint pi h’a m’o rindu pus riche, riche d’em fanmile pis riche ed min poaiyi, l’Oèse.<lb/>Conme ech récriveux picard Jean Leclercq i disoait: « Achteure j’él sais... Janmoais j’n’éroais<lb/>peu vive din des poéyis trop bieux, trop neus, trop bleus. Des poéyis loin d’ichi, sans longs<lb/>jours, sans courts jours. Achteure j’é! sais.... ».<lb/>416<lb/>Achteure j’él sais-éne énée d’bénachté totale<pb n="Picard_Concours_2021_43_p5.png"/><lb/>Picard<lb/>Trançais<lb/>Caressãit<lb/>Aflatoait<lb/>Liberticide<lb/>Agibieltichide<lb/>Gravir<lb/>Agrintcher<lb/>Désolé<lb/>Amari<lb/>Harmonie<lb/>Armonnie<lb/>Accroché<lb/>Attitché<lb/>Coiché<lb/>Souffert<lb/>Coichoaité<lb/>Souffraient<lb/>Coronavirus<lb/>Coronavrimeu<lb/>Cîme<lb/>Couplet<lb/>de suite/ d’affilée<lb/>D’afile<lb/>Déboque d’ech bos<lb/>Orée du bois<lb/>Défuncté<lb/>Décédé / mort<lb/>Décalage<lb/>Déhancnage<lb/>Discussion<lb/>Distchucion<lb/>Recul<lb/>Ertchul<lb/>Eviter<lb/>Estchiver<lb/>Métier<lb/>Etat<lb/>Echelle<lb/>Etchelle<lb/>Ainée<lb/>File ainnée<lb/>Imposées<lb/>Impousées<lb/>Bouchons<lb/>Inblavages ed carettes<lb/>Infermières<lb/>Infirmières<lb/>Essayais<lb/>Inséyoais<lb/>Intubé<lb/>Inteubé<lb/>Etre au chômage<lb/>Jotcher<lb/>Chômeur<lb/>Jotcheux<lb/>Lendemain<lb/>tanman<lb/>Mantché<lb/>Manqué, failli<lb/>Marquant<lb/>Mertchant<lb/>Maison de retraite<lb/>Moaison d’pinsionnés<lb/>Télétravail<lb/>Ouvrage-au-lon<lb/>Protectrice<lb/>Pourtégeante<lb/>Pouvoir<lb/>Povoèr<lb/>Racaper<lb/>Sauver<lb/>Restriction<lb/>Rastrindage<lb/>Rimbelli<lb/>Embelli à nouveau<lb/>Vocabulaire/ vogabulaire<lb/>Achteure j’él sais- éne énée d’bénachté totale<pb n="Picard_Concours_2021_43_p6.png"/><lb/>Rinfreumage<lb/>Confinement<lb/>Rinfreumé<lb/>Confiné<lb/>Seurlanman<lb/>Surlendemain<lb/>Tchulot<lb/>Cadé<lb/>Vétchu<lb/>Vécu<lb/>Achteure j’él sais- éne énée d’bénachté totale</div>
    </body>
  </text>
</TEI>
