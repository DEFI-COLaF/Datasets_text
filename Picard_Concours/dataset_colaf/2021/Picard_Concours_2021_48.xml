<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
  <teiHeader>
                <fileDesc>
                    <titleStmt>
                        <idno>PIC_CONCOURS__2021_48</idno>
                        <title type="main"> 2020 Ainnée d'brin </title>
                        <title type="collection">Picard Concours</title>
                        <author>Pascal, WINBERG</author>
                        <respStmt>
                            <resp>Encoding</resp>
                            <persName xml:id="JJANES">
                                <surname>Janès</surname>
                                <forename>Juliette</forename>
                                <idno type="orcid">0000-0002-8971-6173</idno>
                            </persName>
                        </respStmt>
                        <principal>
                            <persName xml:id="BSAGOT">
                                <surname>Sagot</surname>
                                <forename>Benoît</forename>
                                <idno type="orcid">0000-0001-8957-9503</idno>
                            </persName>
                        </principal>
                        <funder>Inria</funder>
                    </titleStmt>
                    <publicationStmt>
                        <publisher ref="https://colaf.huma-num.fr/">Corpus et Outils pour
                            les Langues de France (COLaF)</publisher>
                        <date when="2024-04-04"/>
                        <availability>
                            <licence target="https://creativecommons.org/licenses/by/4.0/"/>
                        </availability>
                    </publicationStmt>
                    <sourceDesc>
                        <bibl>
                            <title> 2020 Ainnée d'brin </title>
                            <author>Pascal, WINBERG</author>
                            <pubPlace>Amiens</pubPlace>
                            <publisher>Agence régionale de la langue Picarde</publisher>
                            <date when="2021"/>
                        </bibl>
                    </sourceDesc>
                </fileDesc>
                <profileDesc>
                    <langUsage>
                        <language ident="met-oil-pic" usage="100">
                            <idno type="langue">met-oïl-pic</idno>
                            <idno type="script">latin</idno>
                            <name>Picard</name>
                            <date>2020</date>
                            <location>
                            <region/>
                            <country>Belgique</country>
                            </location>
                        </language>
                    </langUsage>
                    <textClass>
                        <keywords>
                            <term type="supergenre" rend="fiction">Fiction</term>
                            <term type="genre" rend="fiction-prose">Prose</term>
                        </keywords>
                    </textClass>
                </profileDesc>
                <revisionDesc>
                    <change when="2024-04-02" who="#JJANES">Génération du XML</change>
                </revisionDesc>
            </teiHeader>
  <text xml:lang="met-oil-pic">
    <body>
      <div><pb n="Picard_Concours_2021_48_p1.png"/><lb/>48<lb/>CHES CLOKES D’ECH BOULINGER<lb/>1<lb/>In crot souvint que dins chés tiots vilaches du Haut Pay, muchés au terfond<lb/>d’el campanne edpi des sièkes et des sièkes, n’i-a pon grand cosse qu’i s'<lb/>passe et qu' ches gins sont cor in route à vife trinquilmint aveuc leu vièlés<lb/>routènes. In sonme in pinse qu' ch’est des vies sins histoère. Pourtant ej va<lb/>vos conter chi unne afoère estraordinaire qu’in n’ a pon écrit dins ches<lb/>gazètes pasque ch qu’i arife dins un treu perdu,, cha n’ compète pon<lb/>forchémint el monne qui-a aute cosse à pinser à des cacoules ed « paours »<lb/>M’apinse eq dins l’ fond ch’est tant miu pasqu’ au moins ech vilache i resse<lb/>à l’ coyète et personne i vient chi déringer ches brafes gins. Ch’est pour cha<lb/>que j' n' vas pas chi vos dire el nom d’ech vilache; in va dire qui s’apèle<lb/>Vilasape, « Trifoully-ches-ojons » comme in dirot in français.<lb/>Adon dins Vilasape, vivot un boulinger que tout l’monne i s’in ramintuve<lb/>cor pasqu’i-a té fort connu i-a dja lonmint rapport à ches clokètes d’el<lb/>porte d’es boutique. Z’allez m' dire « quoq cha n’est cor qu’ech conte ed<lb/>colas yoyot ? ». Bin laichez-me kmincher par el kminchmint...<lb/>Un boulinger comme chacun i l’ sait bin i-est toudi el preume à ouvrer dins<lb/>un vilache. Timpe au matin, alorss qu’el solé tot cor à joke, i dékindot à<lb/>vir goute dins sin fourni,i donnot in cop d' ramon, et pindint qu’el monne i<lb/>dormot cor, li i cuisot sin pain. Cha n’étot pas un losse, Zeph .Cor ureu<lb/>pasque cha n’étot pon l’ouvrache qui manquot surtout au momint ed chés<lb/>fiètes ou bin d’el ducasse. Pinsez, ch’est li qui cuijot ches tartes au chuke,<lb/>ches tartes à gros bords, ches flamikes qu' ales étotte telmint bonnes qu’in<lb/>les arot mingées à croucrou dzeur in mont d' fien.<lb/>Il ouvrot tout seu, in bau, dins chèle sorte ed bove et in pouvot el vir ouvrer<lb/>in passant dins l’ rue quanq el burgué tot ouvère . S'fème al n’arrivot dins<lb/>I' boutique qu' après neuf, dich heures, quanq al avot mis d’el pourète<lb/>dzeur ès bronne, qu' al s’étot bin pomponée, qu’al avot ahoqué ses<lb/>pinderlots et mis sin ptit écourcheu blanc garni ed dintèle. Oh ale étot fin<lb/>rétuse el fème du boulinger, un vrai solé !. Ch’étot in vrai solé qui terluijot<lb/>foque pour Zeph, infin, au cominchmint, quanq is vnotte ed s’ aparéyer<lb/>Tout nouviau, tout biau ... si j’ozros dire: « ramon neu, ramone toudis<lb/>bin».<lb/>Routènes : routines / Compète : intéresse/ Cacoules : histoires sans sintérêt/<lb/>Paours : terme péjoratif pour désigner les paysans /m’apinse : à mon avis /à l'<lb/>coyète : à l’ abri et au chaud /ramintuver : se souvenir /conte ed colas yoyot :<lb/>histoire sans queue ni tête /à joke : à l’arrêt /losse : fainéant/flamiche : tarte aux<lb/>poireaux / à croucrou : accroupiffien : fumier /bove : cave dont le premier étage<lb/>était réservé aux activités artisanales /Burgué : ouverture de la bove sur le trottoir<lb/>Pourète: poudre/ bronne : visage/ahoqué : accroché : pinderlots : boucles d’oreille<lb/>en pendentif /rétuse : séduisante /s’aparéyer : se mettre en couple<pb n="Picard_Concours_2021_48_p2.png"/><lb/>2<lb/>Seulmint au bout ed quèques années, cha n’étot pu parel, ech solé ch’étot<lb/>pus souvint pour el z’autes qui luijot, pour chés acateus et pis aussi pour<lb/>unne paire ed jônes marlous qui li féjotte des yus gadous et qui révotte<lb/>d’inmarjoler « el fème d’ech boulinger ».<lb/>Zeph li, tout seu dins sin fourni i n' pinsot qu’à s' n' ouvrache et quegfos<lb/>quanq il ouvrot l’ porte d’ech four cha faijot in fu du diape que même dins<lb/>l’rue in pouvot vir el leumière rouche et in intinte el' fu grouler<lb/>Souvint, à l’ pikète du jour i l' avot des visites... Il-intindot ches clokes<lb/>d’el porte d’el boutique, qui faijotte in boucan du diape telmint qui<lb/>n’d’avot gramint. Un vrai cariyon: ding ding dong!, ding-ding-dong !<lb/>bou-lin-ger, bou-lin-ger “bou-lin-ger!" pasqu’à forche ch’est ch’qu Zeph i<lb/>croyot intinte dins s' tiète : bou-lin-ger bou-lin-ger bou-lin-ger ...)<lb/>-"In arife! in arife !"qui répondot Zeph.<lb/>Et ch' boulinger tout blanc ed frinne, i s' désaquot d’sin treu noir, in<lb/>ramionant in molé, pasqu’i cominchot à éte arcran à forche ed pertrir et<lb/>d’armonter ches cuities pour continter tous ches gins d’ sin vilache et pis<lb/>cheusses ed' ches voisinaches...<lb/>-"in arif ! in arif !"<lb/>Souvint ch’étot Madame"Bigoudis ", chel Madame du catiau . In l'aplot<lb/>comme cha pasqu' al passot sin tans à essayer d’ faire des croles mais ses<lb/>cavieus totte si tillaches que pou définir is restotte toudis aussi raites que<lb/>des broques ed cayèles. Al li dijot : "boulinger, boulinger, vite, donnez<lb/>moi mes deux grandes tartes pour mon grand déjeuner. » Al dijot déjeuné<lb/>mais in fait ch’étot l' diné qu’al voulot dire, al parlot toudis comme ches<lb/>Parijiens. Nou déjeuné pour eusses ch’est l’ « petit déjeuner » ,nou diné<lb/>ch’est l’ « déjeuner », nou seupé ch’est I’ « diner » et l’ archinée ch’est l’<lb/>« fivoclok ! ». I sanne à vir que ch’est simpe mais in finit par s’inberbouyer<lb/>et n° pu vir ech qu’in dit... Infin tout cha pou dire que Madame « Bigoudis<lb/>ch’étot unne fème du grand monte, mais cha n’impèche pon qu’ ale étot fin<lb/>amiteusse avec Zeph: « boulanger votre pain est un délice.. Monsieur le<lb/>Comte en rafole... » Et Zeph, fin bénache i ardékindot dins sin treu.<lb/>Acateu : client/marlous : chats mâles séducteurs/ gadous : doux et<lb/>aguichants/inmarjoler : séduire /grouler : ronfler/pikète du jour : aube /frinne:<lb/>farine/ramionant : râlant /arcran : fatigué/tillaches : difficiles entétés /broques ed<lb/>cayèles : boujons de chaises/I sanne à vir : il sembles/s' inberbouyer : s’emmêler les<lb/>pinceaux :bénache : heureux<pb n="Picard_Concours_2021_48_p3.png"/><lb/>3<lb/>"Boulinger boulinger boulinger! ", ch’étot queqfos un vacabond, un<lb/>ladrale tout crapé qui s’avot déjouqué in gargotant d' frod raport à l’<lb/>rimée du matin.I débukot souvint d’unne granche aveuc cor d’el courte<lb/>pale dzeur es casaque.<lb/>-"Boulinger t’aros pon in cantiau d' pain pour mi minger ?"<lb/>"Pour mi minger !"bin seur qu' ch’étot pour minger pauf diape!... Et ch'<lb/>boulinger qui-étot bon comme sin pain (ch’est dpis ch' tans lau qu’in<lb/>aconpare el pain aveuc el bonté )... et ch' boulinger qui étot bon comme sin<lb/>pain i donnot toudis unne séquoi à ches paufs diapes, maugré qu’es fème li<lb/>dijot qu’es bonté ch’étot d’el bétisse! que ches gins lau ch ’étot des losses,<lb/>qui frotte miux d’ ouvrer... Li i n' répondot pon. Zeph, I-n’i avot pon<lb/>moyin d' el faire monter à mur et aveuc es fème i-avot gramint d'<lb/>pachiyince. I n’avot telmint kère ès fème, alorss i-attindot qu' cha s'<lb/>passe.Queqfos, à forche i n' féjot mème pu attintion à chou qu’al dijot : al<lb/>étot toudis in route à maronner mais Zeph i n’s ingriniot pas, i savot<lb/>qu’ale dijot tout cha sins el pinser vraimint.<lb/>Nan, pour el Zeph ch’étot surtout ches clokes d’el porte qui l’indervotte .<lb/>« Boulinger boulinger boulinger !" Ch’étot unne trouvale d’es fème ... un<lb/>pékavi, unne nouviauté d’el grante vile. L' pus pire ch’étot au momint d'<lb/>Noé “ boulingerboulingerboulinger !!! " cha n’décessot pon. Que<lb/>bacanale!<lb/>Ah i n' avot des ruses à patriquer l' pate pour ches coquiles, ches quénioles<lb/>,à cuire ech pain, et ches tartes et ches faluches et ches dorés et tout l’<lb/>saint frusquin...<lb/>Infin i passot sin tans à ouvrer, toudis ouvrer .N’étot pon vraimint malureu<lb/>mais in n’ peut pon dire qu’i l’étot vraimint ureu non pu.... El vie ch’est<lb/>souvint conénon : n’est-cepas ?/me cha, énon ? Mais I sufit queqfos ed pon<lb/>grand cosse pour tout chambouler.<lb/>Ech Noé lau, Zeph i-avot dû ouvrer par nuit , tout seu comme d’abitute<lb/>,infin pon tout à fait, pasque edpis queq tans cha cantot dins s' fourni.<lb/>Pour Zeph ch’étot comme si qu' ches anches du ciel is srotte vénus li parler<lb/>d’ech biau timps... ch’étot unne paire ed cricris qui, sanne à vir, avotte<lb/>dû es berlurer et étotte vénus lau in vagances, dins ch' pay du frod.<lb/>Ladrale :un malheureux/crapé:sale/déjouqué : réveillé gargotant grelottant/rimée:<lb/>gelée blanche/débuker : dortir delcatiau : crouton/monter à mur :se mettre en<lb/>colère/maronner : râler/pékavi : lubie/doré : tarte au fromage blanc/ tout le saint<lb/>frusquin : toute la suite ,etc.../énon/ n’est-cepas ?/cricri : criquet/ se berlurer : faire<lb/>erreur/<pb n="Picard_Concours_2021_48_p4.png"/><lb/>4<lb/>Is cantotte conme in cante pour apler el solé à sin scour quanq, déhors, i<lb/>géle à pir finte .De ch' faite lau, quanq il étot arcran, ech brafe boulinger i<lb/>s' asseyot dzeur unne cayèle, un tiot cop ed flipe et i les acoutot anoncher<lb/>ech bio tans.<lb/>Ech Noé lau, i l’ avot cominché à ouvrer après l' messe ed minuit dusqu’à l<lb/>pikète du jour. I-étot complètmint échuché .Vlau qu’ches sales clokes ales<lb/>son’tte : " boulinger boulinger boulinger!<lb/>Zeph I s dijot : « cha ré djà Madame Bigoudis pou ses « deux grantes<lb/>tartes pour sin grand déjeuner »... Ou bin alors incor in pauf diape ingélé<lb/>qui vint ichi pou sin cantiau d’pain .Ah, siq cha pouvot éte ches berkés d’el<lb/>crèche ed Noé... Et pourquo qu' cha n' srot pon ches berkés ed Noé rin qu'<lb/>pour li ? Os pinsez qu’il étot in route à décarocher? In mirake ed Noé<lb/>comme in vot dins ches contes ed Provence... à vote idée, cha n’est pon<lb/>possipe ? Pourquo? pasqu’in est dins ch' pay du frod ? Pourquo qu' in<lb/>n’arot pon l' drot d' faire des biaus réfes parelmint qu’ech Curé ed<lb/>Cucunian et l’Maguète à ch' pére Seguin?<lb/>Zeph I-avot justemint fini ès dernière cuitie. El sintimint du bon pain tout<lb/>caud rimplichot s' boutique.<lb/>"Boulinger boulinger boulinger" "In arrife ! in arrife..."<lb/>Comme d’abitute i maronnot raport à ses romatiques et pis surtout raport<lb/>à ches clokes d’infer. Alorss ech boulinger tout blanc de frinne i-a débuké<lb/>d’sin treu noir et quanq il a passé s' tiète par drière ech contoir qu’ech qui<lb/>vot? I n’étot estomaké... Bin nan, cha n’étot pon Madame Bigoudi pour<lb/>ses « grandés tartes pour sin grand diné », pas pus qu’ech vacabond qui<lb/>voulot in cantiau, et pas pus qu’el mirake ed’ches berkés d’el crèche ed Noé<lb/>...Nan ch’étot foque deux tiots éfants, un tiot garchon et unne tiote file<lb/>deux tiots mouchons ingélés, noirous, mouquilleux, arnipés aveuc des<lb/>vièlés fouffes, deux tiots quinquins qu’in n' connaichot ni d’Eve ni d’Adam<lb/>et qu’in n’avot jomais vus trondler dins l’vilache.<lb/>A pir finte : à pierre fendre/flipe : cidre chaud comme le vin chaud /échuché : épuisé<lb/>/berkés : bergers /décarocher : dire n’importe quoi /cuitie : fournée/sintimint :<lb/>odeur /maroner : râler, se plaindre/arnipé : mal vêtu/fouffes : loques /ni d’eve ni d’<lb/>Adam : inconnu, sans références/trondler : errer<pb n="Picard_Concours_2021_48_p5.png"/><lb/>5<lb/>"Pour mi ch’est des romanichels" qui s' dijot ch boulinger « probabelmint<lb/>qu’i’z’ont du em raviser par el cassi in espérant dékinte ichi au caud».<lb/>Pasqu’in ch' tans lau, cha n étot pon come au jor d’ojordui, (ou alors je m’<lb/>berlure), in s' déméfiot cor ed' ches bohémiens ... in dijot qu' ch’étot des<lb/>voleurs ed glaines,in n’in voulot pu nulperte, ch garte champète i les<lb/>invéyot dinguer au diape invo.<lb/>Mais li ech boulinger qui n’étot pon in galeu, i n’les a pas foutu à l’ouche<lb/>comme aurotte fait gramint d' gins. et sitot i s’a dit qu’il alot donner unne<lb/>séquoi à ches tiots pasqu’in n' refusse pon unne coquile el matin ed Noé, et<lb/>chel coquile qu’il alot cujir ch’étot chèle qu’i-étot djà à l' étalache, s'<lb/>première coquile ed Noë! Zeph i s’ sintot conme obligi ed faire cha:<lb/>donner! même si s' fème comme d’abitute allot l' agonir pour es bonté,<lb/>qu’al li dirot eq ch’étot d’el bétisse ...et qu' des tiots comme cha i frotte<lb/>miux d’ aller à l’ école, qu' ch’étot d’ el graine ed racales!...Nan ! Nan pas<lb/>« racales »! Al n’arot pas dit « racales » pasque s’fème maugré qu’ale<lb/>soche dévnue unne pizinque, dins l’ fond i savot qu’al n’étot pon mécante<lb/>...nan, un blanc bonnet cha n’ peut pon éte mauwais aveuc des tiots<lb/>inochints maugré qu is n’sochte pon ed par ichi.<lb/>Nan es fème al avot sin cœur poché. Zeph i l' sintot mais i n' savot pon<lb/>pourquo. Faut dire qu’i n' l’avot jomais vu braire pasqu’ale se muchot.<lb/>Combin d' fos al a révé d’avoir un tiot qu’ale arot pouchiné, amicloté, un<lb/>ptit quinquin qu’Zeph i-l’arot print dzeur es n’écour pour faire « ahue<lb/>dada»... combin d' fos al a été débousée pasque cha n’ vénot pon. Mais<lb/>Zeph toudis à ouvrer dins sin treu noir, cha, i n’ l’avot pon comprint...i<lb/>n' a jomais rin su... Zeph et pis s’fème i n’arivotte pu à s' rincontrer...<lb/>Dins ch' fourni d’ùq is sont dékindus aveuc ech boulinger, ches deux tiots<lb/>n’osotte pon moufter -Quoq os volez ?" que Zeph i deminte d’es grosse<lb/>voice.<lb/>Cassi : fenêtre/déméfier : se méfier/dinguer : jeter au loin! diape in vau : au loin /à<lb/>l’ouche : à la porte! faire de sérieux reproches /pizinque : femme de mauvaise<lb/>humeurscœur poché : malheureux/pouchiné :soigner comme une mère poule le fait<lb/>avec ses poussins/ amicloter : prendre soin de l’enfant/ écour ou gron/ giron/<lb/>débousée : déçue/moufter : bouger.<pb n="Picard_Concours_2021_48_p6.png"/><lb/>6<lb/>Zeph i n’avot jomais apprint à parler à des tiots jônes vu qui d’avot jamais<lb/>eu et qui-avot fini par pinser qu’ch’étot es fème qui n’in voulot pon<lb/>...Alors i n ès rindot pas conte, Zeph, qui pouvot foute les troules à ches<lb/>éfants et même queqfos i’n' a qui brayotte dins s' boutique quanq qu’i<lb/>parlot comme cha " quoq os volez ?<lb/>Ches tiots romanichels ravisottent el pavé. El garchon i-avot défulé sin<lb/>béret et i poussot es' sœur pour qu’al diche unne séquoi .Alors el tiote file<lb/>avinche duchmint et moutre dins s’main toute sale unne tiote boète aveuc<lb/>des dorures... Ech boulinger il a arconnu sitot qu' ch’étot lau unne vièle<lb/>boite ed chucs ed' batême -« ches paufes gosses is ont surmint treuvé cha<lb/>dins unne poubèle qu’i s' dit in li même ».... El tiote ravisot ch boulinger<lb/>aveuc ses ius ronds comme des fourdraines et duchmint al li dit :"<lb/>Boulinger, boulinger, te pourros pon nous donner un cricri... ch’est<lb/>pour nous l’intinte canter Noé<lb/>Un cricri pour intinte canter Noé! bin cha alorss !... Vnir a mon d ’ech<lb/>boulinger pour un cricri... et pour intinte canter Noé !<lb/>Ech boulinger i n’étot estomaké. Mais infin maugré qu’chés cricris cha<lb/>métot in molet d' gaité dins sin fourni, i n' allot quand même pon arfuser<lb/>cha à deux tiots pouchins. In ouvrant el porte ed sin four pour vir un molé<lb/>pus clair i s’est aperchu qu' ches deux tiots is avotte el même bronne ...<lb/>Deux jumaus... el même bouke, les mêmes yus, el même voice...<lb/>Zeph i pînsot in li-même qu’il avot la bleuze vue ou bin qu’il avot cortrop<lb/>lampé ed flipe... pasque cha li arrivot quéqfos ed boère un cop quanq i<lb/>cominchot à s’inclumer. I-étot inroute à s’pincher pour vir si qu’i n' révot<lb/>pas...<lb/>-Si ou plait, un cricri pour intinte canter Noé... !<lb/>I-a bin fallu qu’ech boulinger i perte à l’ cache après ches bétals lau. cha a<lb/>duré lonmint...<lb/>Troules: peur! brayotte : pleuraient/défuler: enlever de la<lb/>têteffourfraines :prunelles/bleuze vue : voir de travers ou en double/ lampé:<lb/>bu/s’inclumer : s’endormir /bétals : bêtes / lonmint : un long momint.<pb n="Picard_Concours_2021_48_p7.png"/><lb/>7<lb/>Ches deux tiots rinsarés conme des pouchins edvint ech four ravisotte el<lb/>Zeph cacher à droite à gauche, à croucrou, pi à quate pattes conme un<lb/>kien qu’arnifèle après un lièf. I nd’a eu des ruses pou les démucher mais I¬<lb/>a bin fini par in désaquer un.<lb/>«-Attintion pasqu’i-ara vite fait ed s’inseuver vou sautériau.. donnez-me<lb/>vote boète ... comint os allez l’apler ?»<lb/>Te pinses conme ches tiots totte fin contints<lb/>-ches marqué dzeur el couverke qui diste insanne...<lb/>Si fait, dzeur el couverke ch’étot marqué, tout in dorure, « Gabriel »...,<lb/>pour el « Naissance ed Gabriel »!<lb/>- « Vlau un cricri batigé Gabriel ! quoq qui va nous anoncher ech ti<lb/>lau ? »qui s' dit Zeph . Ch’est du n’importe quo ! Nan décidémint i-avot dû<lb/>abeusé du flipe.<lb/>Adon pou définir z’ont armontés dins l’ boutique et ches tiots sont arpartis<lb/>fin contints aveuc dins leu boète ch’el préchieusse arlique et pis in pus unne<lb/>bièle grosse coquile. Seulmint quanq i z’ont ouvert el porte d’el boutique :<lb/>« dingue dong ding dingue dong ding dong »... ch’est à ch’ momint lau qu’el<lb/>mirake i-é arivé. Zeph i n' est resté tout paf ! vla qu’i n’intidot pus el<lb/>même son ed cloke ... cha faijot unne bièle musique : « Il est né ech divine<lb/>éfant... » « ding dingue dong ding ding dind dingue dong»<lb/>-« Bin cha alorss, vla aute cosse ! »...I n' voulot pon in croère ses orèles; I<lb/>a ouvert el porte unne fos, deux fos, tros fos, chinquante fos, cha faijot:<lb/>« ding ding dong ding ding ding dong dong ..», « il est né ech divine<lb/>éfant»!<lb/>Et ch“ boulinger i-avot biau ouvère et pis freumer s' porte edvint tout l'<lb/>monne pour faire intinte el canchon divine... t’es prope, in' d’a pon un qui<lb/>l’intindot !<lb/>- Mais si véyons acoutez! cha fait « il est né ech divine éfant !»<lb/>I n’étot pon un dévossieu Zeph, un makeu ed bon diu mais qua même<lb/>unne musique conme cha tout l’monne i l’arconot !<lb/>Rinsarés : blottis l’un contre l’autre/ruses : difficultés/sautériau : sauterelle/paf:<lb/>étonné fortement/ dévossieu : dévot/ makeu ed bon diu : grenouille de bénitier<pb n="Picard_Concours_2021_48_p8.png"/><lb/>8<lb/>Personne bin seur n’a jomais voulu el croire! A forche i-a fini par es rinte<lb/>conte qui-avot qu' li qu’i l’intindot : "Il est né ech divine éfant »... Zeph i<lb/>n’intindot pu foque chel zizique "comme si qu' ale srot kète du ciel pour<lb/>s’intiker au terfond d’es chervèle. Ch’est seur, i falot bin l’ arconaite,<lb/>ch’étot lau un mirake ed Noé, mais pour li tout seu . El z’autes et s' fème<lb/>bin seur, intindotte toudis ches mékantes cloques berloker et brayer<lb/>comme avant " boulinger boulinger boulinger..."<lb/>Conme quo l’orèle ed l’un n’est pon l’orèle ed l’aute et ch’est pour cha qu’in<lb/>a si tant d' mau à s’intinte dzeur tierre. El vérité ch’est eq chacun i n’intint<lb/>fok ’un seul son ed cloque, el seul qu’i veut bin intinte...<lb/>Mais infin os allez em dire, si cha n’étot foque pour aboutir à cha, n’i<lb/>avot vraimint pon d’ quo foère un conte aveuc.<lb/>N’i-avot lau rin d’estraordinaire. Dins I' fond cha s’ passot foque dins l’<lb/>tiète d’un seul onme.<lb/>Et pis cacoule ! Zeph i n' faut pon l’oblier i-avot pététe abeuser du flipe...<lb/>N’impèche qu’edpi ch' timps lau, ch boulinger n’a pu jomais eu<lb/>d’romatikes... ding ding ding ding ... i-armontot ches émontées quate à<lb/>quate comme in jone galuriau,<lb/>Des mirakes comme cha i n d’a ptète cor gramint qui paste à côté d’nous<lb/>autes sins qu’in les voche, pétète pasqu' i faut éte vraimint bon comme el<lb/>pain pour avoir el drot d’in proufiter. Ch’est comme Jeanne d’Arc qu’ale<lb/>étot el seule à intinte des voices eq les autes i n’intindotte pas. Va t’in<lb/>t’écravinter à preuver cha au monne, in va es foute ed ti.<lb/>Je m’ rinds conte qu’aveuc tout cha j’ ai complètmint oblié ed vos dire el<lb/>pétit nom d’el fème d’ech boulinger. Bin seur cha arot té formidape si bin à<lb/>tombé chel fème à Zeph ale s’arot aplée Marie. Ej sais bin qu’os i avez<lb/>pinsé. Bin nan, cha n’étot pon Marie, cha arot té trop biau... ch’étot<lb/>Madleine...<lb/>Mais n’impèche acoutez qua même la fin d' m’n histoère.<lb/>Quèques mos après Noé, un biau jour, in a vu Zeph qui sautlot conme un<lb/>ébeulé à l’intour d’es fème., Madleine vnot d’ anoncher à Zeph Conme<lb/>Marie l’avot fait dins l’ tans, qu' elle aussi ale attindot...<lb/>S’intiker: s’enfoncer, s’accrocher /ccoules : bêtises /romatikes :<lb/>rhumatismes/émontées : marches /galuriau : gamin/s’écravinter: dépenser son<lb/>énergie pour /ébeulé : sot envoûté/attindot : était enceinte</div>
    </body>
  </text>
</TEI>
