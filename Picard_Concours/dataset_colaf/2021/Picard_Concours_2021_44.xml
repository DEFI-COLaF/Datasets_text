<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
  <teiHeader>
                <fileDesc>
                    <titleStmt>
                        <idno>PIC_CONCOURS__2021_44</idno>
                        <title type="main"> EL CAFTIERE ED MAN NINI  </title>
                        <title type="collection">Picard Concours</title>
                        <author>Jean-Claude, VANFLETEREN</author>
                        <respStmt>
                            <resp>Encoding</resp>
                            <persName xml:id="JJANES">
                                <surname>Janès</surname>
                                <forename>Juliette</forename>
                                <idno type="orcid">0000-0002-8971-6173</idno>
                            </persName>
                        </respStmt>
                        <principal>
                            <persName xml:id="BSAGOT">
                                <surname>Sagot</surname>
                                <forename>Benoît</forename>
                                <idno type="orcid">0000-0001-8957-9503</idno>
                            </persName>
                        </principal>
                        <funder>Inria</funder>
                    </titleStmt>
                    <publicationStmt>
                        <publisher ref="https://colaf.huma-num.fr/">Corpus et Outils pour
                            les Langues de France (COLaF)</publisher>
                        <date when="2024-04-04"/>
                        <availability>
                            <licence target="https://creativecommons.org/licenses/by/4.0/"/>
                        </availability>
                    </publicationStmt>
                    <sourceDesc>
                        <bibl>
                            <title> EL CAFTIERE ED MAN NINI  </title>
                            <author>Jean-Claude, VANFLETEREN</author>
                            <pubPlace>Amiens</pubPlace>
                            <publisher>Agence régionale de la langue Picarde</publisher>
                            <date when="2021"/>
                        </bibl>
                    </sourceDesc>
                </fileDesc>
                <profileDesc>
                    <langUsage>
                        <language ident="met-oil-pic" usage="100">
                            <idno type="langue">met-oïl-pic</idno>
                            <idno type="script">latin</idno>
                            <name>Picard</name>
                            <date>2020</date>
                            <location>
                            <region>Pas de Calais</region>
                            <country>France</country>
                            </location>
                        </language>
                    </langUsage>
                    <textClass>
                        <keywords>
                            <term type="supergenre" rend="fiction">Fiction</term>
                            <term type="genre" rend="fiction-prose">Prose</term>
                        </keywords>
                    </textClass>
                </profileDesc>
                <revisionDesc>
                    <change when="2024-04-02" who="#JJANES">Génération du XML</change>
                </revisionDesc>
            </teiHeader>
  <text xml:lang="met-oil-pic">
    <body>
      <div><pb n="Picard_Concours_2021_44_p1.png"/><lb/>RIN D'NOUVIAU DINS BIAUJOLAIS<lb/>44<lb/>3F 3H<lb/>TITINE fème à TOTOR<lb/>BRIGITTE fème à MARCEL<lb/>ZABETTE fème à FREDY<lb/>Une salle à minger, tros cayèles, unne tape, un cadot<lb/>SCENE 1 :<lb/>TITINE te cros qu' ch' est convnape ech qu' in fait lau ?<lb/>BRIGITTE : ch’est vrai qu' cha n’est pon unne abitute ed faire cha inter fèmes<lb/>ZABETTE :quoq os ratatoulez? z' étes des fèmes d’ achteur ou bin des atargées ?<lb/>TITINE : quoq t' apèle des fèmes d’ achteur ?<lb/>ZABETTE : bin des fèmes tout parels eq ches onmes<lb/>TITINE : mi ej sus unne fème et j'veu el rester ! je n' veu pon arséner à ches onmes !<lb/>ZABETTE : je n’ ai pon dit cha mais j' dis qu' in dot avoir des drots conme eusses<lb/>BRIGITTE : T’as raison ! mi je n’ai fait des manifs pour cha ! Mi j’dis toudi, ches<lb/>onmes et ches fèmes les mêmes drots !<lb/>TITINE : Ouais mais mi j' ai puss kère rester à m’plache je n' veu pon faire conme ches<lb/>onmes<lb/>ZABETTE : faire quo, conme ches onmes ?<lb/>TITINE : bin dévnir des buvatières!<lb/>ZABETTE : pasque te pinse qu’ed boère un verre ed biaujolais nouviau ch’est éte unne<lb/>pinteusse ti ? Un verre ! cha n’est qua même pon el mère à boère !<lb/>BRIGITTE : Un verre ej dis pas...<lb/>ZABETTE : in n' arot pas el drot ed fèter cha nous autes, ches fèmes, l' arivache<lb/>d’ech biaujolais nouviau ?<lb/>BRIGITTE :métons, mais faut i-aller duchmint!<lb/>ZABETTE :Pourquo duchmint ?Brigitte ne m' dis pon qu' t’es inchinte ?t’attins ech<lb/>dernier culot ?<lb/>BRIGITTTE :te veu rigoler ! aveuc l’onme que j' ai , toudis prèt à biscoter, i-a lonmin<lb/>qu’j’ai ligoté mes trompes.<lb/>ZABETTE : alors ed quo qu' t’as les troules ? Ah ej sais quoi, el loi Hévin énon ? i<lb/>porte bin sin nom ech ti lau !<lb/>BRIGITTE :té peu rigoler, cha n’est pas trop bon pour el santé.. l’alcol ! cha donne des<lb/>maladies...<lb/>ZABETTE : Ah nan ! te va pas chi faire tin rinkinkin pasque mi, quanq in cminche à<lb/>parler ed maladie, ej sodomise tout partout.. alors n’arcominche pas avec cha, te veu !<lb/>et ti Titine?<lb/>TITINE : mi je n' bos jomais d’pinard, ch’est un principe !<lb/>ZABETTE: du pinard ! n’dis pas cha malureusse ! du pinard ! t’apèle cha du pinard !<lb/>un bon vin comme ech ti lau! te veu m' faire bisker ?allez Brigitte foque un verre!<lb/>BRIGITTE: bon allez pour éte faire plaiji un tiot verre... lau, i nd’a assé... t’es<lb/>inroute à nos inhorter, ti.<lb/>Ratatouler: dire des bêtises/avoir Kère : aimer/buvatières : ivrognes/pinteuses : ivrognes<lb/>metons : d’accord /Inchint: enceinte /culot: dernier né souvent tardif biscoter : faire<lb/>l’amour/faire sin rinkintin : faire des manières /faire bisker : vexer /foque : seulement/<lb/>Inhorter: pousser au vice<pb n="Picard_Concours_2021_44_p2.png"/><lb/>2<lb/>ZABETTE : Que misère ! Z’étes pon marrantes conme chochonnes ... et ti Titine ? un<lb/>verre d’iau ej seupose... robinet ou bin catiau la pompe ?<lb/>TITINE : bin nan pour éte faire plaiji j'in veu bin unne tiote ziquète, là, jusse un dot,<lb/>foque pour goûter...<lb/>BRIGITTE : t'es seure que ch’est du bon au moins ?pasqu' i n' a des qui distte qu’el<lb/>biaujolais nouviau cha n’est pon du vrai vin et même que cha srot un mékant touyache<lb/>ed toute sorte !<lb/>ZABETTE :cacoules ! laiche dire ! chti chi ch’est du nannan, ch’est Fredy qui l’a<lb/>acaté. I nd’a eu pour ses sous, mi j'vous l'dis.<lb/>BRIGITTE : ch’est vrai qu' pour un biaujolais au pus que te l’ paie ker au pus qu’il est<lb/>moins mauwais.<lb/>TITINE : cha n’est pon toudis el vérité... mi j’ in connos qui paitte gramint et qui crotte<lb/>que ch’est du bon et pour définir ch’est d’el quiquisse !<lb/>ZABETTE : te t’y connos, ti qui n' d’ a jomais bu ?armarquez ej dis pas qu’el Fredy i<lb/>s' y conot mais au moins i sait faire sène qu’i s’y conot. Tous les diminches i fait sin<lb/>parijien à gros biec aveuc ses baragouïnaches qu’in n' y comprint rin.<lb/>BRIGITTE :el mien i n' bot foque du tros zétoiles. aveuc unne paire ed verres i -a sin<lb/>comte ! après cha i ronfèle dins n' assiète !<lb/>TITINE : pour mi ch’est incor pus pire quanq il a s' meuflée .. alors lau i bertonne<lb/>telmint eq j’in sus échouïe... ch’est simpe j’mets ches bouchons dins mes orèles.<lb/>ZABETTE : raison d’ pus pour proufiter d’ète ichi trinquile, à l’coyète, sins les avoir<lb/>dins nos gampes... Allez ches files, à note soirée biaujolais !<lb/>BRIGITTE : A ches fèmes libérées !<lb/>ZABETTE : Et dire que pindant ch timps-lau, nos onmes i sont in route à s’innuir à<lb/>leu réunion d’ech comité d’interprisse ...<lb/>TITINE : Ouais mais te sais bin qu' après el réunion i sont tertous invités au coktal<lb/>d’ech patron...<lb/>BRIGITTE :Oh, is n’vont pon rater cha! is n’sont pon près ed rintrer ...<lb/>ZABETTE : alors comint qu' vos l’ treuvez min biaujolais ?<lb/>BRIGITTE :Te sais mi, du vin sins minger...<lb/>ZABETTE : Mais qu 'ej sus évaporée, atindez...<lb/>BRIGITTE :Ah je m dijos aussi...<lb/>ZABETTE :Sauciflar à l’al et et andoule ed Gaimémé<lb/>BRIGITTE: in va faire d’el mawaisse graisse aveuc tout cha! paraîtrot qu’d’el<lb/>charkeutrie ch’est cancéreu...<lb/>ZABETTE : rigène !<lb/>BRIGITTE : ouais rigène, cancéreu et rigène si te veu! Même ech gambon i-é ingavé ed<lb/>nitrique<lb/>ZABETTE :Ah nan n’arcominchez pas !Brigitte minche et tais-te.. bin et ti Titine, te n<lb/>dis rin...<lb/>TITINE : bin j’in voudros cor in tite ziquète..<lb/>ZABETTE :mais ma parole, t’as pu rin dins tin verre. Que bosanso!<lb/>TITINE : bin au contraire j’ai soé, in dirot qu’ au puss qu’ej bos au puss que cha m'<lb/>donne soè.<lb/>Chochonne : amiesziquète : un peulmékant touyache : mauvais mélange, trafiqué<lb/>/cacoules : mensonges /nanan : délice / quiquisse : mauvaise soupe /à gros biec :<lb/>prétentieux /baragouinaches : discours incompréhensible /ronfèle: ronfle /meuflée:<lb/>ivresse /bertonner: parler sans cesse en disant n’importe quoi /coyète : abri, au chaud<lb/>/s’innuir :s’ennuyer /évaporée : étourdie /mawais : mauvais/ingavé : rempli de, nourri de<lb/>/bonsanso : boit sans soif/soè : soif<pb n="Picard_Concours_2021_44_p3.png"/><lb/>3<lb/>ZABETTE : Ah te vos qui s'laiche boère..i gliche tout seu, cha proufe que ch’est du bon<lb/>.. tiens et ti aussi vite tin verre...<lb/>BRIGITTE :te cros ? et qui ch’est qui va conduire em carette ?<lb/>ZABETTE : te fais pon ed meuron, véyons, i-a d’el plache pour dormir ichi.<lb/>TITINE : Hureuzmint que m n’ onme i n’ vot pas cha, il in frot des mènes !<lb/>ZABETTE :à nous z' autes !<lb/>TITINE :A ch train là in va finir el boutèle...<lb/>BRIGITTE : mais dis-me, t’avos pas dit taleure que ch’étot Freddy qui l'avot acatée ?<lb/>ZABETTE :ouais et alorss ?<lb/>BRIGITTE : et i n’ a acaté fauqu' unne ?<lb/>ZABETTE :ouais et alorss ?<lb/>BRIGITTE :bin ej seupose que chèle boutèle cha devot éte pour li boère aveuc ses<lb/>comarates, te cros pas ?<lb/>ZABETTE : si fait<lb/>TITINE : Oh la la in n’ arot pas du faire cha!<lb/>BRIGITTE :tin Fredy tel que je l’ connos i va in faire unne sérénate et min Marcel si l'<lb/>aprint cha i va m' faire un rémifa pas possipe !<lb/>TITINE : el mien i n' dira rin vu que conme d’abitute i n' arivra même pu à ouvère ses<lb/>ius<lb/>ZABETTE : justemint is n' vont même pu i pinser ches carvassins telmint qui sront<lb/>morzifs.. in les mettra couker et hop ! ni vu ni connu.<lb/>BRIGITTE :ouais mais edmin matin i va surmint i arpinser à s’ boutèle tin Fredy.<lb/>ZABETTE : Ch’est simpe, in li dira qui z’ont tout bu sans se n’ aperchuvoir telmint qu'<lb/>is étotte rostes. allez in n’ va pas laicher cha dins l’ fond d’el boutèle<lb/>TITINE : duchmint min verre i déborte et je n' sais pon nager !<lb/>(ale rit conme unne poère cuite telmint qu’ale a s' grugèle)<lb/>ZABETTE : allez hop ! conme dijos min tayon «incor un qu’les boches i n' auront<lb/>pas!»<lb/>TITINE : prozit !<lb/>(in intind el cloke d’el porte)<lb/>BRIGITTE : el sonnète !<lb/>ZABETTE : Non des zos, les vla déjà ?<lb/>BRIGITTE :cha n’est pon possipe !<lb/>FREDY (off) : pourquo qu'ale a freumé l’ porte ?<lb/>TITINE : quoq cha n’est ? j’ai l’ tourni...<lb/>(al trondèle dins l'pièche)<lb/>BRIGITTE : qu’ech qu’in fait ?<lb/>ZABETTE :ti donne-me l’ boutèle et va ouvère!<lb/>BRIGITTE qu’ech qu' ej dis ?<lb/>ZABETTE :te dis rin ! nan, conme au club téiate, t'improvisse...<lb/>BRIGITTE : te n’ as unne bonne ti improviser, improviser ... et Titine, qu’ei que j’ in<lb/>fais ?<lb/>Faire des mènes :faire un esclandre /idem pour sérénate et rémifa /carvassins:<lb/>ivrognes /morzif : ivre-mortidem pour roste Aayon : grand père (prozit : mot allemand à<lb/>votre santé<pb n="Picard_Concours_2021_44_p4.png"/><lb/>4<lb/>ZABETTE : prins li sin verre! (al sorte)<lb/>TITINE: qu’ech qu’i s'passe ? holla min verre ! mais j’ai pas fini.<lb/>BRIGITTE : mets -te dins ch' cadot et surtout tais-te !<lb/>(Brigitte va ouvrir el porte)<lb/>SCENE 2<lb/>(ches deux onmes is n’ont des russes à s' déplacher. I berloctte un molé)<lb/>FREDY : et cré vingt diousse, vous nd’ avez mis du tans pour ovère el porte<lb/>BRIGITTE : Ah ch’est ti z’autes ? In étot in route à arlaver el vaissèle...<lb/>MARCEL: te foès l' vaissèle chez lz’autes ti achteure... Et à l’ mason ch’est mi qui<lb/>dot l' foère !<lb/>BRIGITTE : bin ouais Marcel conme te n’étos pas lau te vos in a eu pitié d’ ti ... in n'<lb/>voulot pas te l’ laicher<lb/>ZABETTE (al arvient) : ah vos euvla déjà ?<lb/>FREDY :Dis-me pouyète, ej seuposse que t’as mis em boutèle au frais hein ?...<lb/>ZABETTE :et' boutèle ?<lb/>FREDY: bin ouais em boutèle ed biaujolais... te vas vir Marcel te va m’in dire des<lb/>nouvèles.. Alors Poupoule, te l’as mis au frais hein?<lb/>ZABETTE : Ah te pinse, ej viens jusse d’el mète au frigo.<lb/>FREDY: seulmint ? te vos Marcel i faut savoir qu’un biaujolais nouveau cha s bot cru,<lb/>ni trop frod, ni trop caud...<lb/>ZABETTE : bin ch’est à dire, qu’in n' vos atindot pon ed sitôt... z’étes pas restés à ch’<lb/>coktal ?<lb/>FREDY : seuprimé!<lb/>MARCEL: ch’est la crisse !Que catastrof ! même pas un verre d’iau !<lb/>FREDY :In est arsékés conme des camaus dins ch désert !rin bu !<lb/>ZABETTE : cha m’étonnerot vous sintez l’ bibine à dix kilomètes<lb/>MARCEL :oh pon grand cosse, jusse unne paire ed pintes vite fait à ch’l’estaminé du<lb/>coin pour marquer l’ keup, hein Fredy?<lb/>FREDY: ouais in avot soè après tous ches discussions à n’in pu finir.<lb/>BRIGITTE :bin et Totor ?<lb/>FREDY : bin li i n' est pon près d’ arvénir ...i-est cor in route à discutayer aveuc ech<lb/>patron<lb/>MARCEL: ch’est normal ch’est li el sindicalisse<lb/>FREDY : te pinses qui n’est pon contint el Totor.. seuprimer el coktal sins prévnir ches<lb/>ouvériers, cha n’est pon normal.<lb/>MARCEL: surtout eq Totor i dit qu' ech coktal ch’est un drot sindical et qu’in n’ a pas<lb/>el drot d’y toucher..<lb/>FREDY: mettons Marcel... mi ej' dis qu' Totor i n’ a pas tor mais tant pire pour li in<lb/>n' va pas l’ attinte pour foaire ducasse! El biaujolais nouviau ch’est sacré!<lb/>MARCEL: comme te veu Férédy.. fais à t’mote, t’es à t' mason !<lb/>FREDY ej m’ in va ker em boutele ed baujolais nouviau, te va m’in dire des nouvèles.<lb/>ZABETTE : resse-lau et assis-te j’m’in vas el' kère mi même, te srot cor capape d’el<lb/>laicher kère malapate et pis te va pas laicher pas tin comarate tout seu qua même !<lb/>Cadot: fauteuil /berloctte : balancent /un molé: un peu spouyète : petite poule /cru :<lb/>frais /arsékès: desséchés/ camau :chameau /bibine: bière ffoaire ducasse : faire la<lb/>fête /malapate : maladroit<pb n="Picard_Concours_2021_44_p5.png"/><lb/>5<lb/>FREDY : bin si te veu.. pour unne fos qu’in peut s' faire servir hein Marcel ?.. seurtout<lb/>qu' après unne réunion parèle in est raplaplas hein Marcel ?<lb/>MARCEL: si fait Fridy, pataflaks qu’in est, pataflaks...<lb/>FREDY : quoq al a Titine ?<lb/>BRIGITTE : al dort... elle aussi al est mate..<lb/>MARCEL//in dirot qu’elle a bu ?<lb/>BRIGITTE : surmint ! te l’ as dià vu boère ti ?<lb/>FREDY : ouais d’el iau ! pour mi al s' a noyié !<lb/>MARCEL : Totor I n' ara pu qu' à li faire du bouke à bouke !<lb/>FREDY : alors i vient ech biaujolais ? .. pour mi al est in route à l' boère à l' cuisine!<lb/>ZABETTE : le vla!<lb/>FREDY : bin t' as même réussi à ouvère el boutèle ! allez ej va servir tout l’monte ..<lb/>tiens Marcel .. ches ouvèriers in preume... te vas m’in dire des nouvèles...<lb/>BRIGITTE ( à I’ basnote) : commint qu’t’as fait tin compte pour treuver chelle<lb/>boutèle ?<lb/>ZABETTE (à l' basnote): secret définse !<lb/>FREDY :Allez ti z’autes in tiot verre !<lb/>ZABETTE :nous in n’ bot pas hein Brigitte ?<lb/>BRIGITTE : mi ? nan... jomais d’ alcol !<lb/>FREDY : conme os volez ... bon cha n’est mi rin in va fêter cha insanne à deux hein<lb/>Marcel ?<lb/>TITINE : prozit !<lb/>FREDY : quoq al a dit ?<lb/>ZABETTE... faut el laicher..... al rèfe, al est dins l’ gass<lb/>FREDY : Z’étes seures ? al n’ a pon l’air dins n’ assiète..<lb/>BRIGITTE : al a trop mingé pétète, hein Zabette ?<lb/>ZABETTE :ch’est cha al a trop mingé.. j' avos fait d' el tarte à pronnes.<lb/>MARCEL : in dirot qu’ al l’ a ramassée...<lb/>BRIGITTE ed quo ?<lb/>MARCEL: es pronne !!!<lb/>ZABETTE :Bon in vos laiche rigoler, nous in va dins l’ cuijine raviser note série.<lb/>FREDY quoq os ravizez ?<lb/>ZABETTE : ches fus d’ l’ amour...<lb/>FREDY : à ech comprins pourquo qu’ales ont mis du tans à nous ovère : ches fu ed l'<lb/>amour !ches fèmes cha n’ pinse qu' à cha ! allez bos un keup, Marcel...<lb/>MARCEL: à la tienne étienne, Fridy !<lb/>FREDY: quoq t’in pinse ?<lb/>MARCEL(i fait des grènnes) : I n’est pas mawais...<lb/>FREDY : ch’est tout ? te l 'as bin ravisé ?<lb/>MARCEL: quo qu’i faut raviser ?<lb/>FREDY : bin es rope ! te vos pas commint qu' al est es rope ?<lb/>MARCEL: que rope ? quoq te ratatoules ti avec tin cotron ?<lb/>FREDY : es couleur Marcel ! el rope pour un nonologue ch’est l’couleur...<lb/>MARCEL: bin i-é rouche ! comint qu’te veu qu’i soche ?<lb/>Raplapla : fatigué idem pour pataflak, mate /al basnote : à parté /ramasse es pronne:<lb/>prendre une cuite /grènnes : grimaces /cotron : jupe/<pb n="Picard_Concours_2021_44_p6.png"/><lb/>6<lb/>FREDY: mais nan Marcel, ravise bin, i n’est pas rouche, i-é rubi .. et même in tiot<lb/>molé gaune dzeur ches bords.<lb/>MARCEL: si te l’ dis... ti qu' t’es neuneuloque<lb/>FREDY : et tin nez ?<lb/>MARCEL: quoq qu’il a min nez ?<lb/>FREDY : t' as mis tin nez eddins ?<lb/>MARCEL: min nez dins min verre ? mais mi j’ bos aveuc em bouque pas aveuc min<lb/>nez!<lb/>FREDY : tais-te nonoche, tin nez pour sintir el vin ... comme cha...<lb/>MARCEL : mais ch’est à dire que je n’ ai pu dins min verre...<lb/>(à chaque fos qu’Marcel i bot i fait des grènnes et i trone aveuc ses gampes in l’air)<lb/>FREDY : vette le, ech ferlapier! avint ed boère i faut el sintir !t’es vraimint un<lb/>berlafeux te sais... tiens, sins me cha. alors quoq qu’i sint ?<lb/>MARCEL : bin i sint el pinard !<lb/>FREDY: ah nan lau Marcel te m’estomake! du pinard ! un garchon bin aprin conme<lb/>ti ! t’as du nake qua même!<lb/>MARCEL: bin ouais...<lb/>FREDY: alors te sins qua même que cha n’est pon du pinard ! fait le teurner, comme<lb/>cha,te va vir... alorss ?<lb/>MARCEL : bin i sint pus fort !<lb/>FREDY: ah qua même ! et ch’est tout ?<lb/>MARCEL: bin ouais...<lb/>FREDY : i sint el rogin Marcel !un Biaujolais nouviau, I sint el rogin !<lb/>MARCEL: Ah bin ouais cha ch’est normal quoq te veu qu’i sinte ?<lb/>FREDY : el rogin mais pas foque cha, Marcel.<lb/>MARCEL :si fait, el rogin qu’in a épeutré!<lb/>FREDY : la rose Marcel !et pis el fraisse d’ech bos et in tiot zikète ed violète et d’el<lb/>banane Marcel!<lb/>MARCEL te sins tout cha ti Friidii ?t'as vraimint du naque ti..<lb/>FREDY : mais ouais Marcel ! pour mi tin nez à ti i-é bouché ... bon cha n’est mi grafe<lb/>allez achteur te va dégueuster avec èt bouke, conme dot faire un vrai chuchar pasque<lb/>atintion un chuhar cha n’est pon un galaf !<lb/>MARCEL : Féridy je n’ ai pu dins min verre...<lb/>FREDY :lau te va trop vite Marcel .. ch’est comme in amour faut d’el pachyinche,<lb/>véyons, duchmint Marcel, bos duchmint .. pian pian... alorss ?<lb/>MARCEL: bin je n’sais pu quo dire mi, te m’imberdoule, je n' sais pu el bout qui va<lb/>dvant mi, FRIRAIDRI..mi ej pinsos qu’in buvrot pi ch’est toute sins chipoter conme<lb/>cha.<lb/>FREDY: mais infin Marcel in n’est pu des onmes ed Cronmanion.. métons qu' eusses i<lb/>buvotte cha conme des seuvaches pasqu’i n' savotte pas ! mais nous Marcel in n’est pon<lb/>des seuvaches, hein Marcel ? dis-le qu’in n’est pas des seuvaches<lb/>MARCEL: ouais Frèdery, mais je n' sais pu quo dire aveuc tes carabistoules...<lb/>FREDY: allez n' brais pas, tiens arprint unne lampée cha va t’arkinker.. Alorss ? il a<lb/>d’el tchulote, hein?<lb/>Ferlapier : qui brade tout ce qu’il fait /berlafeux : goinfre qui mange ou boit salement<lb/>/estomaker : étonner/nake : avoir du nez, odorat /rogin : raisin /épeutré : éventré,<lb/>écrasé /chuchar: dégustateur /galaf : goinfre /pianpian : doucement /imberdouler:<lb/>embrouiller /lampée: un coun à boire /arkinter: remetre sur pied<pb n="Picard_Concours_2021_44_p7.png"/><lb/>BRIGITTE : bin ouais, m’apinse qu’is étotte telmint<lb/>8<lb/>échuchés après chel réunion qu’is sont kès conme des loques.<lb/>TOTOR : bin cha alors et Titine aussi ?.. al ronfèle !<lb/>ZABETTE :al s’a adeurmi à forcge d’ attinte...<lb/>FREDY : bin vla pas miu achteure ! Fredy i-avot dit qu’ in allot passer el soirée insanne<lb/>... ej va quand même pas boère cha à mi tout seu... allez! va les écaniller tertous<lb/>ZABETTE : ah nan faut les laicher s’arposer un momint. Is nous ont dit ed pon les<lb/>rinviyer, hein Brigitte...<lb/>BRIGITTE : ouais ouais i z’ont dit comme cha... os n’ avons mare d’attinte apreu<lb/>Totor, in dort..<lb/>TOTOR : I z’ont dit cha! Ah les seuvaches ! bin tant pire, allez ti z’autes in va boère<lb/>cha à tros .. in n’ va qua même pas faire sins fièter el biaujolais nouviau... el tradition<lb/>ch’est el tradition.<lb/>ZABETTE : ch’est à dire que nous z’autes in n' in veut pon in nd’ a pas telmint kère..<lb/>TOTOR: alors là Zabette ej t’arconnos pas... Titine ej dis pas al n’ a jomais bu ed<lb/>pinard mais ti qui n’ a kère el bon vin cha m' étonne.. et ti Brigitte?<lb/>BRIGITTE : nan j’n’in veu pas non pu... et pis el biaujolais dins l’ fond pour un<lb/>nonologue cha n’est pas du vrai vin<lb/>TOTOR :quoq os débaloufez ? vla unne boutèle qui vaut unne forteune mi j’ vos l’ dis<lb/>.. ravisez, cuvée espéciale d’el cafe à Rotchild...<lb/>ZABETTE : cuvée espéciale cha n’ veut rin dire, hein Brigitte ?<lb/>BRIGITTE : espéciale.. cha veut dire qu’ in n’ sait pon ech qui-a eddins...<lb/>ZABETTE : ouais pétète du touyache aveuc tout d’ sorte<lb/>TOTOR os’êtes bin des fèmes,os n’y connaichez rin. infin ch’est domache pasque<lb/>ch’étot du bon... tant pire je l’garte pour mi..<lb/>TITINE (d’un seul keup, al s' restampe): Ah nan, mi, j’in veu bin unne ziquette!<lb/>BRIGITTE, ZABETTE et TOTOR : Titine !?<lb/>M’apinse : à mon avis /échuchés : exténués /adeurmi : endormi /écaniller ou rinviyer<lb/>: réveiller /debalouer : dire n'importe quoi / restampe: se redresse<lb/>NOIR<pb n="Picard_Concours_2021_44_p8.png"/><lb/>7<lb/>MARCEL: d’el tchulote ? te vos qu’te dis n’importe quo pour ète foute ed mi .. du vin<lb/>cha n' a mi unne maronne..<lb/>FREDY : mais si Mracèl.. bos et fais cha aveuc et' lanke ... alors ?comint qu’il est ? il<lb/>est chi ... il est chi.. fais un effort Mracel ! te t’indors ou quo ?<lb/>MARCEL: bin nan min Fridri, ej t' acoute<lb/>FREDY : ej vos bin eq te t’inclumi ... alors il est chi .. il est chi..<lb/>MARCEL : chimike! (i s’couke dseur el tape)<lb/>FREDY : Ah nan là Mraseille te n’es pu dins t' n' assiète ! il est chirupeux ! chirupeux<lb/>...Mracel ?... vla qu’i dort achteure... Mracel ?.. pu d' son, pu d’imache... ch’est vrai<lb/>qu’ej vin i-est pu fort eq d’ abitute...i-é vraimint crapitreu .. capirtreu... bin mi aussi ej<lb/>va m’ jouker... (i s’ indort à l tape aveuc Marcel ...)<lb/>SCENE 3<lb/>BRIGITTE : alorss te n’veu toudis pon m' dire comint qu' t'as fait tin comte ?<lb/>ZABETTE :In preume, j' attindos ed vir el tableau...<lb/>BRIGITTE : ch’est l’ Radiau d’el médusse!<lb/>ZABETTE : t'a pas edviné ?<lb/>BRIGITTE : t'as minti, t’avos une aute boutèle que t’avos acaté ti-même...<lb/>ZABETTE :même pon ...<lb/>BRIGITTE :alorss dis me le, comint qu' t'as fait ?ej donne èm lanke à ch’cat ...<lb/>ZABETTE : j’ai simpe, j' ai rimpli em boutèle avec un touyache à lurlure..te sais bin<lb/>qu' j'étos à l’ presse ...<lb/>BRIGITTE :quoq t’as touyé ?<lb/>ZABETTE : unne possion magique<lb/>BRIGITTE : t’es unne vraie chorchèle ti te sais...<lb/>ZABETTE : à m' mote qui z’ont treuvé cha bon.. un fond ed gros rouche qui restot<lb/>aveuc, tiens-te bien, une pinte ed cognac et d’el grenadine !<lb/>BRIGITTE : ch’est cha qu’il treuvot chirupeux!<lb/>ZABETTE :et crapriteux ! (ales ritte)<lb/>BRIGITTE : et qu’il avot d’el tchulotte !<lb/>ZABETTE :et qui sintot el rose et unne zikète ed violète<lb/>BRIGITTE : sins oblier ches fraisses d’ech bos et d’el banane !<lb/>TOTOR : coucou ! i-a quéquin? infin me vla !<lb/>BRIGITTE et ZABETTE : Totor ?<lb/>TOTOR : bin ouais quo qui a ? ej sus rintré, el porte al étot ouvère...<lb/>BRIGITTE : t’es djà lau?<lb/>TOTOR :cha n’a pon té aisé ! j' n’arrivos pu à m débarnaker d’ech patron ! tnez in va<lb/>fétez cha! cadeau du chef !<lb/>BRIGITTE et ZABETTE : Unne boutèle ?<lb/>ZABETTE : ch’est quo ?<lb/>TOTOR : du biaujolais nouviau ! ech patron i-a voulu es ratraper.. les z’autes i sont dû<lb/>vos l dire i voulot seuprimer...... mais quoq qu’is ont tertous ? is roupilte déjà ?<lb/>ZABETTE :bin ouais is “avotte invie ed dormir hein Brigitte ?<lb/>Maronne : pantalon /s’inclumir : s’endormir / jouker : aller dormir /à lurlure:<lb/>au pif /à l'presse: sous pression /s’débarnaker : se débarrasser :/roupilte:<lb/>dorment)/</div>
    </body>
  </text>
</TEI>
