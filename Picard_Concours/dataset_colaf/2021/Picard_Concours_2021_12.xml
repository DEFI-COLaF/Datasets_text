<?xml version='1.0' encoding='UTF-8'?>
<TEI xmlns="http://www.tei-c.org/ns/1.0">
  <teiHeader>
                <fileDesc>
                    <titleStmt>
                        <idno>PIC_CONCOURS__2021_12</idno>
                        <title type="main"> Confinache  </title>
                        <title type="collection">Picard Concours</title>
                        <author>Bernard , DOURLENS</author>
                        <respStmt>
                            <resp>Encoding</resp>
                            <persName xml:id="JJANES">
                                <surname>Janès</surname>
                                <forename>Juliette</forename>
                                <idno type="orcid">0000-0002-8971-6173</idno>
                            </persName>
                        </respStmt>
                        <principal>
                            <persName xml:id="BSAGOT">
                                <surname>Sagot</surname>
                                <forename>Benoît</forename>
                                <idno type="orcid">0000-0001-8957-9503</idno>
                            </persName>
                        </principal>
                        <funder>Inria</funder>
                    </titleStmt>
                    <publicationStmt>
                        <publisher ref="https://colaf.huma-num.fr/">Corpus et Outils pour
                            les Langues de France (COLaF)</publisher>
                        <date when="2024-04-04"/>
                        <availability>
                            <licence target="https://creativecommons.org/licenses/by/4.0/"/>
                        </availability>
                    </publicationStmt>
                    <sourceDesc>
                        <bibl>
                            <title> Confinache  </title>
                            <author>Bernard , DOURLENS</author>
                            <pubPlace>Amiens</pubPlace>
                            <publisher>Agence régionale de la langue Picarde</publisher>
                            <date when="2021"/>
                        </bibl>
                    </sourceDesc>
                </fileDesc>
                <profileDesc>
                    <langUsage>
                        <language ident="met-oil-pic" usage="100">
                            <idno type="langue">met-oïl-pic</idno>
                            <idno type="script">latin</idno>
                            <name>Picard</name>
                            <date>2020</date>
                            <location>
                            <region/>
                            <country>France</country>
                            </location>
                        </language>
                    </langUsage>
                    <textClass>
                        <keywords>
                            <term type="supergenre" rend="fiction">Fiction</term>
                            <term type="genre" rend="fiction-prose">Prose</term>
                        </keywords>
                    </textClass>
                </profileDesc>
                <revisionDesc>
                    <change when="2024-04-02" who="#JJANES">Génération du XML</change>
                </revisionDesc>
            </teiHeader>
  <text xml:lang="met-oil-pic">
    <body>
      <div><pb n="Picard_Concours_2021_12_p1.png"/><lb/>N°12<lb/>Chés chingliers is ont gaigné!<lb/>Diminche, el tchinze éd novimbe, margré ch’sapré corona qui répindoait l’misère<lb/>tout per toute dins ch’monne intier, chés cacheus d’Permontier au boés is étoai'té<lb/>bénaises pis minme qu’is s’sintoai'tt cancheus : is avoai'té l’droét d’foaire des battues<lb/>à chingliers por abatte chés bétals qui berzilloai’té gramint d' tchultures alintor.<lb/>Ch’étoait conme qui diroait : in cas pertitchuïer, por rédjuler ch’nombe éd coéchons<lb/>seuvaches. Eszeutes cacheus, à mzure cheus dél Baie d’Sonme por chés gibiers<lb/>d’ieu, pis cheus qui trach’té seulmint chés tchots gibiers d’plain.ne, is ont point ieu les<lb/>minmes droéts. Forchémint, is étoai’tt point contints; is ont vnu rimplir chés rues<lb/>d’Saint-Wary pis cha coeuffoait jolimint ! O n-o minme intindu des coeups fusil tirés in<lb/>l’air conme des pétards éd quatore juilet !...<lb/>***<lb/>Tors est-ti qu’éch jor-lò, nos cacheus d’per ichi is étoai'té fin hureus d’arpinter chés<lb/>camps pis chés bostchets por débustcher des chingliers. L’matinée intière is ont<lb/>vadrouillé à nn’ête ercran; is ont tiré des dizain.nes éd cartouches; is ont djeulé<lb/>coère et pis coère après leus tchiens épinés qui n’artoai’té point d’armuer, leus<lb/>musieus toudis à nifler, à fornatcher dins chés herbries. Réyus, beudlés dusqu’à leu<lb/>cheinture mais fin contints d’leu cache, is étoai'tt in.ne boin.ne vingtain.ne<lb/>rassen.nés jusse édvant leu moaison d’cache. Cha berdloait heut alintor éd chés<lb/>coéchons seuvaches qu’is vnoai’té d’escoffier, coère tout coeuds, étindus à minme él<lb/>tère. Chatchin voloait foaire savoér à tout ll’étchipe écmint qu’i l-avoait foait por<lb/>déschinde sin bétal.<lb/>« Nono! Nono! A forche éd berdler o n-o soé! Si tu nmandoait à ch'Persidint por<lb/>ouvrer l'buvette? »<lb/>Bébert li-minme i I-éroait point ristché mais i savoait qu’Nono li, ch’étoait in hardileu<lb/>qu’avoait point s’langue dins s’poque. Alorse i ll’o houpé por érriver à ch’qu’i voloait, li<lb/>pis deus troés eutes qui cminchoai'tt à sintir leu panche vuide pis leu gaziou tout<lb/>déssétchi. Seulmint, seulmint, is avoai'té coère él souvenanche dé ch’laïus éd leu<lb/>Persidint. Troés jors édvant l’battue, is leu z-avoait foait savoér qu’él buvette al<lb/>rèssroait fremée à coeuse dé l’pindémie; orde dé l’Préfecture !!<lb/>« Os povez cacher des chingliers mais in suivant chés règues. Intintion! Si janmoais<lb/>os dérogez, os érez ds amindes à poéyer pis seurtoute cha sro fini! Os porez<lb/>ahotcher ch’fusil dins vou guemnier!»<lb/>Ch’étoait coère dins leus cawètes mais ch’étoait durte d’intinde és panche<lb/>gargouiller pis rein li donner! Y avoait qu’éch Nono qui pouvoait szés délibarer.<lb/>Mais chl’Hinri i l-o coère étnu s’plache éd Persidint ch' diminche-lò, après l’cache. I I-<lb/>o rdit à ses cacheus qu’is avoai’tt gramint d’canche avu l’dérogation. Pratiquemint<lb/>tous szeutes is foaisoai’té tintin pis por énn sais cobien d’ésmain.nes !<lb/>« Alorse si os volez qu’cho continuche hein, bè i feut rester dins chés cleus pache<lb/>qu’éch Préfet i vo nous foaire miler pis à ch’permier pos d’berlong, i vo point nous<lb/>mantcher. Os nous rtreuvarons blotchés dins nos moaisons !»<lb/>-1-<pb n="Picard_Concours_2021_12_p2.png"/><lb/>Portant, margré chò, Nono i l-o rivé à indjilbeuder Hinri; minme point tchinze minutes<lb/>pus térd, i I-ouvroait chés contervints, chés ferniêtes; i dréchoait in.ne tabe; i<lb/>seurtoait chés boutèles, chés gobes, pis tout ch’resse...<lb/>I I-étoait in.ne heure énmie; i s’avoai'té tertous arsérré, bién otchupés à boère.<lb/>minger pis dvisier tanq et puss. D’in seul coeup in moteur, in.ne leumière qu’al<lb/>clognotte, in.ne sirin.ne à bousiller chés érelles, inne voéture qu’al frein,ne sec à<lb/>chonq mètes à pein.ne !! Deus wardes-cache in tnue, mastchés dusqu’in heut d’leu<lb/>naze, deschinn’té por érjoin.ne tout ll’étchipe coplètemint ébeubie. Ch’ti qu’o braillé,<lb/>ch’pus rusteud qui rfrignoait ses sorcius, i l-étoait sûrmint chef :<lb/>« Os savez qu’ch’est défindu ch’qu’os êtes in train d’foaire!!»<lb/>Hinri i l-o sinti ch’dinger. I l-o avinché d’tchéques pos por réponne, ch’étoait à li<lb/>d’perler pisqu’i l-étoait Persidint dé chl’achuchon.<lb/>« Os avons inne dérogation por cacher des chingliers. Y-in-o d'trop; is berzillté<lb/>chés tchultures. Ch’est à nous eutes qu’o n-o nmindé d’nin déschinde por laissier<lb/>jusse éch compte!»<lb/>Ech chef i Lo berleuté s’cawête; Ch’Persidint qui croyoait bié foaire i l-avoait<lb/>seulmint rivé à l’mette in rache !<lb/>« Feudroait point nous prinde por deus niguedoules ,hein! Jé l'sais perfaitemint<lb/>ch'qu’os avez l'droét d'foaire mais j’sais étou chés règues qu’os dvez suire, équ cho<lb/>fuche pindint l’battue conme après l’cache. Os avons rchu l’orde ed vous miler por<lb/>qu’i euche point d’débordémints, hein, bè chò cha nn’est in justémint!»<lb/>Tout in déclatchant chés darin.nes péroles, i tindoait sin bros por inditcher l’tabe<lb/>quertchée d’boéssons pis d’mingeailles. Tous chés cacheus is s’avoai'tt ertirés dé<lb/>l’moaison d’cache por leu rassen.ner alintor éd chés deus wardes. Cha foaisoait<lb/>conme in lache prêt à s’arserrer por étran-ner ch’gibier malprind.. seuf équ lò,<lb/>inchpés dins ch’labet, ch’étoait point deus ieuves qu’i y avoait !!<lb/>***<lb/>Dins ch’nombe, tchèques-ins qu’avoai’tt seûrmint forché su ch’vin pis l’ieu d’vie<lb/>d’chite, cminchoai'tt à ronmion.ner, à djeuler minme conte chés loés, conte éch<lb/>governémint, conte chés wardes toudis à nadger drière chés peuves cacheus qui<lb/>rind’té portant sarvice à tout l’mon.ne in tuant des chingliers. Ch’est à ch' mint-lò<lb/>qu’Nono, Bébert pis deus troés eutes camérades is nn’ont proufité por ertchuler<lb/>dusqu’à chés hayures. Sins qu’o puche szés rmertcher is s’sont infitchés dins<lb/>ch’bostchet. Nono, bién écoeuffé, i savoait qu’chés deus forches éd l’orde is alloai'tt<lb/>point leu foaire éd cadieu. I l-o maginé in.ne combine por észés mette dins<lb/>l’imbarros; point tchestion d’perde ! Ch’étoait sin timpéramint d’mandrin qui li perloait<lb/>pis qui li disoait quoé foaire. Conme cheus qui l’suivoai'tt is étoai'tt pus à minme éd<lb/>buziner, ch’Nono i l-o point ieu gramint d’mau à szés mette dins s’poque por foaire à<lb/>sn idée. ls ont rigolé conme des bochus pis sins térinter puss équ chò is ont foait<lb/>conme i disoait. ln leu camuchant dins chés buchons, is ont rtorné por ravincher leus<lb/>carettes dusqu’à ch’tchul d’chelle éd chés wardes.<lb/>-2-<lb/>***<pb n="Picard_Concours_2021_12_p3.png"/><lb/>Chu cmin blotché, ch’étoait durte por erpertir! Is porroai'té pus foaire leu fier-<lb/>tchul pis conme cho, ch’étoait eus, chés cacheus, qui mnoai'tt él pertie.<lb/>Nono pis ses halbrans is ont rprind leu plache dins ch’troupieu qui rsérroait coère<lb/>puss chés deus cadoreus. Lò, ch’wèpe i s’o rmis à atiser ch’fu :<lb/>« Feudroait savoèr ! In jor o nous nmande éd tuer des chingliers pis ch’linnemain o<lb/>nous prind por des crapures qu’i feudroait mette in prison ttaleure!!»<lb/>A chaque coeup qu’i balonchoait tchèques péroles, chés brailleries d’cacheus is<lb/>montoai 'té pus fortes, aveuc des bros tindus pis des fusils in l’air :<lb/>« Os sait ch'qu’o n-o à foaire!»<lb/>« Tout ch'qu’o vut ch’est povoèr cacher trintchillemint ! »<lb/>« Point dzoin d'chés wardes nom dé diu!»<lb/>Chés deus forches éd l’orde is cminchoai'tt à s’foaire du tintouin, ls sintoai’té bién<lb/>qu’cha s’écoeuffoait alintor. Chti qui cmindoait i l-o durchi s’voés por erdire la loé<lb/>coère in coeup à chés brongnes éd puss in pus rouches pis grimacieuses :<lb/>« Cré nom dé nom! Os savez qua-minme qu’avu l’pindémie y-o des règues qu’o<lb/>doét suire! Tout l’mon.ne; cacheus conme észeutes!»<lb/>Hinri, ch’Persidint, i l-o pinsé qu’él timpoingne al étoait à deus doégts d’mette in<lb/>route. Falloait dire tchèque-cose por tracher à coeuper l’montée d’fiève :<lb/>« Naturelmint qu’o l’sait ! ln.ne page intière qu’o n-o rchue l’esmain, ne passèe, in ne<lb/>page éd consines por asplitcher ch’qui feut foaire pis ch’qui feut point Seulmint, os<lb/>sonmes lò in pleinne campaingne, des cacheus pis parson ne d’eutes à des<lb/>tchilomètes, alorse...»<lb/>Alorse, chés deus wardes is ont fini per énn pu povoèr s’rétnir. In molé déméfiant<lb/>dvant l’rache qu’al infloait, mais gramint rmontés à coeuse dé ch’qu’is intindoai'tt leu<lb/>rantchoeur al o seurti. Ecmint qu’o povoait continuier à vife conme édvant ch’meudit<lb/>corona qui foaisoait telmint d’mau tout per toute, su l’tère intière !?<lb/>« O diroait qu’os êtes aveupes! I feut sz ouvrer vos zius por vous rinde compte dé<lb/>ch’qui tchait dsu l’tête éd tout l’mon.ne cré vingt noms!!!»<lb/>Ch’étoait perti ; is ont tout déballé ls leu z-ont dit qu’édpus timpe au matan is szés<lb/>miloai' tt dins leu battue.ls sz avoai’té vu s’rassen.ner, vadrouiller, distchuter insenne<lb/>sins visagères su leus nases, ls sz avoai’tt erbéyés rabziner à ch’cabanon pis s’mette<lb/>à boère, à minger conme à l’habitude, conme si y avoait point l’meudite covid por<lb/>nous rinde mertyr achteure. Toute qu’is leu z-ont balonché chés wardes, tout ch’qu’is<lb/>avoai'tt ermertché, pis por nin définir chés amindes qu’is alloai'tt leu drécher. « la loé<lb/>ch’est la loé! » qu’i Lo dit chti qui s’délonmoait Pierrot.<lb/>Amindes, éch mot-lò i l-étoait d’trop ! Cha leu z-o foait conme in ne pitchure. Chint<lb/>trinte chonq uros qu’i feudroait don.ner à l’état !! Chò, chò, cha passoait point, o bié<lb/>alorse éd travers, des coeups à szés foaire s’étran.ner. Chés cacheus is ont foait<lb/>deus troés pos d’puss alintor éd chés deus contrôleus; is ont gestitchulé pis dgeulé<lb/>pus fort. Ech warde-chef i I-o sinti qu’à leu deus is éroaïté du mau por rétnir él<lb/>révolution.<lb/>***<lb/>-3-<pb n="Picard_Concours_2021_12_p4.png"/><lb/>I I-o foait singne à l’eute éd pertir dusqu’à leu voéture por téléphon.ner à chés<lb/>cadoreus pis leu nmander d’évnir bérade à leu scours.<lb/>Chatchin à leu tor chés cacheus brailloai'té leu rongne aveuc in preume éch Nono<lb/>qui savoait bién chl’asteu-lò, atiser ses coeupins d’cache pis d’beuvrie por qu’is<lb/>foaich’té conme li sins tornitcher.<lb/>« Point tchestion d'poéyer ds amindes ! Mantchroait pus qu'chò!»<lb/>« rinde sarvice pis rchuvoir in.ne aminde ch’est hontabe!»<lb/>« Filez d’ichi ovant qu’os soéyonches vraimint in rache!»<lb/>I l’ainmoait chò ch’Nono, foaire monter l’seuce, mette él fu. Du coeup, i y-alloait<lb/>d’boin tchoeur. Ech warde-chef qui restoait tout seu, i l-o coprind l’manigançrie. Tout<lb/>ch’qu’i povoait foaire ch’étoait gaigner du temps pis seurtoute, tracher à rétnir él<lb/>binde d’agités por qu’is euch’té point l’invie d’s’otchuper d’Pierrot, sin camérade,<lb/>érmonté dins leu voéture.<lb/>I I-o don,né in coeup d’sifflet pis l-o djeulé:<lb/>« Jé nn’ai puss qu’assez d'distchuter aveuc des gins qui veu'té rein intin-ne.<lb/>Achteure os allez m'foaire vir vos papiers, permis d’cache pis vous, ch’Persidint, os<lb/>allez drécher in.ne liste éd tous cheus qui z-ont foait l’battue innhui. El cache, os<lb/>povez mette in ne croés dsur nom dé nom ! Os êtes pus lò d’povoèr y révnir pis point<lb/>la pein.ne éd vous in prinde à szeutes seurtoute! Ch’est intièremint d’vou feute!»<lb/>Conme in.ne volée d’moénieus chés cacheus is ont rmonté conte éch warde qui<lb/>leu tnoait tête. In minme temps, ch’grondemint d’leus voés i l-o coère reugminté;<lb/>telmint reugminté qu’o n-éroait dit dl’hébreu ! Mais leus bros tindus leus pongnes<lb/>fremées qui rmuoai'tt conme por él randouiller, chò, cha li o vraimint foutu les freus,<lb/>minme si l-o foait ds efforts du diabe por énn point l’don.ner à vir !<lb/>« Ej vos tcheur ém sacoche dins l'voéture por éch constat; per attindir, feudroait<lb/>vous rapurer pis mette vos visagères si os nn’avez!»<lb/>S'voés al avoait point trenné. Ta miu, qu’i s’avoait dit à pert li, in minme temps<lb/>qu’i s’artornoait por erjoin.ne éch Pierrot dins leu carette.<lb/>« Alorse? chés cadoreus ? »<lb/>« is ériv'tt; mais point dvant in.ne hure! Is sont rétnus per inne eute pertie<lb/>d'cache!»<lb/>« mets in route ! Feut filer d’ichi rondébilis ! Cha coeuffe éd trop! »<lb/>Sins lambiner, Pierrot i l-o foait torner ch’moteur pis l-o ravisé cmint rpertir. Li qui<lb/>luron ne toudis, in molé gnangnan à intin.ne sin chef, i l-o vite décidié ch’coeup-chi.<lb/>« drière y-o leus carettes à nou tchul; pa dvant szés vlò qui rabzin'tt. Jé n'vos point<lb/>sz équerbouiller qua-minme!»<lb/>« démarre in merche érère ! Ch’est l'meumint dé m'foaire vir équ tu sais aconduire<lb/>in.ne voéture. Edpus l’temps qu’tu m’erbats les érelles aveuc chô. In route !l »<lb/>Chés cacheus, ratrivés per éch boucan, cminchoai'tt édjò à rambutcher ch’toét dé<lb/>l’carette pis à tambouriner su chés carrieus.<lb/>« foutez l'camp d'ichi ! Pis qu’o vous moèche pus!»<lb/>***<lb/>-4-<pb n="Picard_Concours_2021_12_p5.png"/><lb/>Pierrot i l-o infitché l’pédale éd vitèche dusqu’à ch’plantcher. Ch’moteur i I-o<lb/>vion.né d’in.ne forche increuyabe! L’voéture al o rtchulé, monté su ch’talus qui<lb/>longeoait chl’écmin.<lb/>Ch 'warde i l-avoait sn idée; passer conme chò su l’coeuté d’chés voétures qui<lb/>fremoai'tt éch passage, pis rprinde après chò chl’écmin por filer dusqu’à l’coeuchie.<lb/>« Intintion Pierrot ! Y-o ch’roéyon à gueuche!»<lb/>Ch’étoait sin chef qui perloait conme chò. I s’étnoait à chés poégnées pis i rbéyoait<lb/>ch’rindé qui deschindoait à pic, pratiquemint sur deus mètes. Ch’véhitchule i rouloait<lb/>vite; éch volant i tren noait dins chés mans à Pierrot pis leu deus is artoai'té point<lb/>d’terseuter su l’bantchette. Ch’conduiseu i tindoait ses bros l’puss possibe por warder<lb/>l’carette in étchilibe margrè chés branques qui don.noai'tt des coeups, margrè chés<lb/>hayures qui dérilloai'tt él pinture. D’in seul coeup, vlò que l’voéture al o bastchulé à<lb/>gueuche !! Ch’étoait-ti ch’rindé qu’ertréchissoait ? Ch’étoait-ti in treu mastché per des<lb/>taillis à chl’indroét-lò ? Tors est-ti qué l’carette al s’o rinversée su l’coeuté por<lb/>s’értreuver blotchée in bos dé ch’roéyon. Chés deus honmes énedins<lb/>s’ermouvoai’té point; sûrmint affolés, is avoai’té dû tchair faibe. Tous chés cacheus<lb/>qui suivoai'tt él voéture éd chés wardes is ont vus cmint qu’al avoait bastchulé<lb/>dusqu’in bos, ls ont déschindu por aidier chés deus malhéreus; is ont vu sang su<lb/>leus brongnes; is ont vu leus zius fremés. ls ont houpé, mais is ont point intindu in.ne<lb/>plaindrie, point in.ne lamintation seurtir dé l’voéture déglindgée.<lb/>Ch’Persidint i l-o point tédjé por énmander dl’ayude;<lb/>« Touchez arien seurtoute! J'foais vnir chés pompiers! »<lb/>A peinne ésn appérel ringé dins s’poque, quoé qu’i voét débartcher ?Chés<lb/>cadoreus! ls avoai'tt foait fissa in pinsant qué ll’affoaire ésplitchée per Pierrot, éch<lb/>warde, al ristchoait d’mal torner. Mais Hinri, li, i s’énmandoait tchèche qu’avoait pu<lb/>szés foaire évnir ichi. Cha n’o point duré pache que y-o in.ne eute pinsée qu’a ll’o<lb/>vite turlupiné : quoé répon.ne à chés tchestions qui alloai'tt li tchair édsur !!...<lb/>D’in seul coeup o n-o intindu ch’cornet d’chés pompiers; on o aperchu chés<lb/>leumières bleuses qui clognotoai’tt pis ds honmes qui seutoai'tt dins ch’roéyon por<lb/>s’otchuper d’chés wardes affolés dins leu carette trondelée. Ch’Persidint i l-o soufflé:<lb/>chés cadoreus is alloai'té point l’tourminter pou l’meumint; is avoai'tt eute cose à<lb/>foaire, I l-o ieu conme cho, tchéques minutes por action.ner ses boéyeus d’chervelle<lb/>pis finalemint décidier:<lb/>« Tant pire! I nin sro ch'qu’i nin sro, j'vos tout leu déballer.»<lb/>Pis à ch’Nono qui trachoait à ll’imbrindger dins in.ne eute manigançrie foéreuse<lb/>por és tirer d’affoaire, i l-o robolé:<lb/>« Ch’est fini tés combines tchot père; jé nn’ai puss qu’assez!»<lb/>Nono i l-o cangé d’fidjure; sins déssatcher in ne pérole i s’o débiné avu l’mitan<lb/>d'chés francs cacheus qui pinsoai'té qu’à filer à leu moaison sins qu’o puche észés<lb/>vir.<lb/>« Ch'est vous ch'Persidint dé ll'achuchon d'cache ? Bè o nn’avez foait du bieu !<lb/>Tout ch'o n’o point l'droét d'foaire pindint ch’confinemint!!»<lb/>***<lb/>-5-<pb n="Picard_Concours_2021_12_p6.png"/><lb/>Ch’étoait chl’adjudant qui perloait conme cho à Hinri, Hinri qui s’o dit à pert li : is<lb/>sai'té toute! Ch’est ch’warde qu’avoait tout débalé quanq i l-avoait rmonté dins<lb/>s’voéture, ttaleure. Pus l’peinne ed finasser; is alloai'té trintcher, pis ll’achuchon<lb/>d’cache al alloait batte éd l’aile, pétête minme moérir si cha tombe.<lb/>« J’vous attinds nmain au matan à min burieu; os érez seurmint gramint à m’dire !<lb/>Obiez point dé m'foaire él liste ed tous cheus qu’étoai'tt à l'pertie d’cache à<lb/>chingliers, jé nn’érai dzoin, os savez porquoé!»<lb/>I l-o foait nmi-tor éch chef, por erjoinde ses honmes, pis après in ne dizain ne éd<lb/>pos i s’o ratorné por brailler à chl’Hinri :<lb/>« Os avez dé l'canche! Chés deus contrôleus is récap'tt à ch'pus pire! Hureusemint<lb/>qu’is avoaittt inne boin.ne voéture ! ls s’in tir'tt avu tchèques affolures.»<lb/>***<lb/>Ch'Persidint i l-o point robolé; quoé dire ? Cheus dé sn achuchon is avoai'tt éd<lb/>trop tiré dsur él fichelle; al avoait cratché. In coeup d’oeul à ch’cabanon d’cache, pis<lb/>l-o rmonté dins s’voéture por rintrer à s’moaison. Tout seu à sin volant i l-avinchoait<lb/>duchemint in rbéyant à droète, à gueuche por tout vir, conme si ch’étoait l’darin ne<lb/>foés dé s’vie qu’i vnoait dins ch’boés d’Permontier. Qué jornéé ! Tout ll’histoére<lb/>édpus l’intame à l’pointlette al rapassoait dins s’cawète. Ah bié seûr qu’i l-éroait fallu<lb/>ête pus durte conme Persidint; seurtoute avu chés zigotos qu’i l-avoait à tnir ! I l-<lb/>éroait point dû laissier foaire pis laissier dire éch Nono; chti-lol i l-inmnoait toudis<lb/>szeutes su des cmins à tintouins. Mais i savoait point dire nan alorse, is nin<lb/>profitoaïtt. D’in seul coeup i l-o rprind ses sinss, ébleui per in rai d’solè qui<lb/>trécoeupoait ch’ridieu d’carolines, pis is sz -o aperchus. Deus chingliers d’infèr qui<lb/>ravisoai'tt és voéture in hochinant leus musieus, is sen-noai'tt fin hureus, ls avoai'té<lb/>gaigné.<lb/>-6-<pb n="Picard_Concours_2021_12_p7.png"/><lb/>Chés chingliers is ont gaigné<lb/>// lexique picard-français<lb/>Page 1:<lb/>bénaises: satisfaits<lb/>réyus: fatigués<lb/>débustcher: faire sortir<lb/>escoffier : tuer<lb/>ercran: fatigué<lb/>hardileu : intrépide<lb/>fornatcher : fureter<lb/>d'berlong: de trovers<lb/>chés herbries : les herbes sauvages<lb/>page 2:<lb/>indjilbeuder : ensorceler<lb/>in lache : un collet<lb/>chés gobes : les gobelets<lb/>in labet : un collet<lb/>dvisier : converser<lb/>deus ieuves: deux lièvres<lb/>rusteud : fort<lb/>inchpé : empêtré<lb/>i rfrignoait ses sorcius : il fronçait ses sourcils<lb/>nadger : épie,<lb/>chl’achuchon : l'associotion<lb/>mandrin : brigand, espiègle<lb/>berleuter : osciller<lb/>buchons : buissons<lb/>page 3:<lb/>halbran : vaurien<lb/>timpe au matan: tôt<lb/>tintouin : tracas, soucis<lb/>visagère: masque<lb/>él timpoingne : lo bogarre<lb/>rabziner : revenir vite<lb/>page 4:<lb/>bérade : vite<lb/>randouiller : frapper, rosser<lb/>leu rongne : leur colère<lb/>foutre les freus: faire peur<lb/>tornitcher : hésiter<lb/>rapurer : calmer<lb/>foaire monter l’seuce: faire croître l'excitation<lb/>à pert li : en lui-même<lb/>mette él fu : déclencher la pagaille<lb/>rondébilis : rapidement<lb/>l'manigançrie : le stratagème<lb/>lambiner : trainer<lb/>on-éroait dit dl’hébreu : on ne comprenait plus rien<lb/>gnan-gnan : tatillon<lb/>leus pongnes: leurs poings<lb/>rambutcher : taper<lb/>page 5:<lb/>vionné : vrombi<lb/>tédgé: hésité<lb/>ch’roévon / ch’rindé: le talus<lb/>dl’ayude: de l’aide<lb/>dériller : rayer<lb/>foaire fissa : aller vite<lb/>affolés: blessés<lb/>turlupiné: tracassé<lb/>tchair faibe : s’évanouir<lb/>trondelée: renversée<lb/>houper: appeler à la cantonnade<lb/>imbrindger : entrainer<lb/>franc: hardi, téméraire<lb/>page 6:<lb/>si cha tombe : peut-être<lb/>d'infèr: énorme<lb/>affolures : blessures<lb/>hochinant: hochant<lb/>l'pointelette: l'aube</div>
    </body>
  </text>
</TEI>
