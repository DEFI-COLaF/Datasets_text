<?xml version='1.0' encoding='UTF-8'?>
<?xml-model href="../../../../metadata/TEI/out/ODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <idno>PIC_CONCOURS__2020_46</idno>
                <title type="main"> L'tiote fille et l'APE</title>
                <title type="collection">Picard Concours</title>
                <author>Joelle, JONAS</author>
                <respStmt>
                    <resp>Encoding</resp>
                    <persName xml:id="JJANES">
                        <surname>Janès</surname>
                        <forename>Juliette</forename>
                        <idno type="orcid">0000-0002-8971-6173</idno>
                    </persName>
                </respStmt>
                <principal>
                    <persName xml:id="BSAGOT">
                        <surname>Sagot</surname>
                        <forename>Benoît</forename>
                        <idno type="orcid">0000-0001-8957-9503</idno>
                    </persName>
                </principal>
                <funder>Inria</funder>
            </titleStmt>
            <publicationStmt>
                <publisher ref="https://colaf.huma-num.fr/">Corpus et Outils pour les Langues de
                    France (COLaF)</publisher>
                <date when="2024-04-04"/>
                <availability>
                    <licence target="https://creativecommons.org/licenses/by/4.0/"/>
                </availability>
            </publicationStmt>
            <sourceDesc>
                <bibl>
                    <title> L'tiote fille et l'APE</title>
                    <author>Joelle, JONAS</author>
                    <pubPlace>Amiens</pubPlace>
                    <publisher>Agence régionale de la langue Picarde</publisher>
                    <date when="2020"/>
                </bibl>
            </sourceDesc>
            <extent/>
        </fileDesc>
        <profileDesc>
            <langUsage>
                <language ident="met-oil-pic" usage="97">
                    <idno type="langue">met-oïl-pic</idno>
                    <idno type="script">latin</idno>
                    <name>Picard</name>
                    <date>2020</date>
                    <location>
                        <region>Nord</region>
                        <country>France</country>
                    </location>
                </language>
                <language ident="met-fr" usage="3">
                    <idno type="langue">met-fr</idno>
                    <idno type="script">latin</idno>
                    <name>Français</name>
                    <date>2020</date>
                    <location>
                        <region>Nord</region>
                        <country>France</country>
                    </location>
                </language>
            </langUsage>
            <textClass>
                <keywords>
                    <term type="supergenre" rend="fiction">Fiction</term>
                    <term type="genre" rend="fiction-prose">Prose</term>
                </keywords>
            </textClass>
        </profileDesc>
        <revisionDesc>
            <change when="2024-04-02" who="#JJANES">Génération du XML</change>
        </revisionDesc>
    </teiHeader>
    <text xml:lang="met-oil-pic">
        <body>
            <div>
                <pb facs="Picard_Concours_2020_46_p1.png"/>
                <fw type="numbering"><lb/> N°46</fw>
                <head><lb/> L'TIOTE FILLE ET L’APE</head>
                <p><lb/> « I-avot eune fos un tiot ape oblié pas lon d’eune autoroute. Ses parints,
                    ses<lb/> frères, ses amisses, tous cheux-lales qu’i-avot quer, i z’avotent été
                    déssaqués¹,<lb/> copés, dérachénés, pou qu' tous ches laids djapes, ches
                    biêtes à roues, qu’i li<lb/> perdotent tout sin bon air, et pis qu’i
                    l’rindotent sourd tout l’journée, pis core<lb/> aussi l’nuit, i puchent es
                    déplacher. Li, in l’avot épargné, in sait mie pourquo.<lb/> P’tête qu’i-étot
                    trop tiot, o bin, p’tête qu’i-avot eu de l’chance. Infin, de:<lb/> l’chance...
                    Si qu’in peut dire... I-étot toudis tout seu, tout trisse, tout défoutu².
                    I<lb/> s’délamintot d’pus intinde el douche langache des autes apes, d’pus
                    partager<lb/> avec eusses l’ caleur du solel o l’frod d’l’hiver, d’pus laisser
                    ses feules<lb/> s’mélinger avec leus feules, avint qu’alles s’invol-tent au vint
                    d’bise. I-avot<lb/> foque el’z’osiaux, avec leu babellache³, qu’cha li f’sot un
                    tiot peu d’bin.</p>
                <p><lb/> Mais, c’pindant, un biau jour d’été, i-a eune tiote fille à vélo qu’alle
                    s’a arrêté<lb/> pad’sous l’ape pou archéner⁴. Quind alle a eu fini, alle a
                    ferdonné eune tiote<lb/> canchon, qu’cha parlot d’eune fontaine, et pis d’un
                    bouquet d’rosses. L’tiot ape,<lb/> i comperdot pas tout mais cha f'sot tran.ner
                    ses feules ed’plaiji. Après, l’infant,<lb/> alle s’a couqué dins l’hierpe, à
                    l’ompe, et pis alle s’a indormi. In intindot fort<lb/> ch’t’autoroute, mais cha
                    n’avot pas l’air d’l’imbêter. Ch’étot eune infant de<lb/> l’ville, mais,
                    malgré cha, ch’est à côté d’un des rares apes de ch’coin, qu’alle a<lb/> éte
                    s’arposer.</p>
                <p><lb/> Et pis, l’lind’main, alle a arvenu, pis l’z’autes jours aussi. Alle
                    pochinot⁵<lb/> l’douche écorce, alle ravisot l’z’osiaux, alle cueillot eune
                    paire ed’fleurs. Des<lb/> fos, alle vénot min.me avec d’z’autes infants. I
                    f’sotent el’ronte alintour du tronc<lb/> d’l’ape, o bin, i restotent assis un
                    tiot momint, avint d’arprinde leu bicyclette.</p>
                <p><lb/> L’tiot ape, i-avot fini pa attinde avec impatieinche l’vénue de l’tiote.
                    I-avot quer<lb/> ses canchons. I-avot quer quind alle acoutot ches misserons⁶
                    juer dins ses<lb/> branques. I-avot quer quind alle coeurot après ches
                    marionnettes⁷, o qu’alle<note xml:lang="met-fr"><lb/> ¹retirés</note><pb
                        n="Picard_Concours_2020_46_p2.png"/><lb/> arvettiot ches fourmisses porter
                    des morciaux d’in n’sait quo pad 'sous ses<lb/> rachènes.</p>
                <p><lb/> Et pis, i-avot aussi quer quind alle faisot l’ archelle⁸, qu’alle arrêtot
                    point<lb/> d’sauter, d’s’ajouquer⁹, d’s’arléver, d’coeurir. I-avot quer quind
                    alle essayot<lb/> d’attraper des biêtes à Bon Dieu, des bruands. Alle li f’sot
                    jamais d’mau. Alle<lb/> cassot jamais ses branques, alle arrachot jamais ses
                    feules, et pis, les tiotes<lb/> biêtes, alles les armettot vite in liberté.</p>
                <p><lb/> Un jour, i f’sot fort caud, et l’infant, à pin.ne qu’alle a arrivé, alle
                    s’a couqué<lb/> pad’sous l’ape. Alle étot in nache. Alle comminchot à
                    s’indormir et d’un cop,<lb/> alle a sinti comme si qu’in li souffellot tout
                    duchemint su s’figure. Ch’étot<lb/> fraique, ch’étot douche, mais ch’étot
                    drôle aussi, pace qu’i avot mie eune zique<lb/> ed’vint. Un aute cop, l’pleufe,
                    alle l’a surprind, et in arot dit qu’les branques<lb/> ed’l’ape, alles
                    s’arserrotent autour d’elle pou li faire un abri.</p>
                <p><lb/> Malheureusemint, à l’fin d’l’été, l’infant, alle a quéu malate et alle a
                    pas pu v’nir<lb/> pindant eune paire ed’jours. Alle avot core des poquettes¹⁰
                    ed’varichelle, mais<lb/> tant pire, cha y minquot trop. Sins faire attintion aux
                    armontrances de<lb/> s’manman, alle a pris sin vélo et filé vir « sin ape ».
                    Alle étot vramint fin<lb/> bénache, la-vau. Mais que surprisse! L’jone quêne,
                    pace que l’fille, alle avot<lb/> fini pa savoir quo qu’ch’étot comme ape, i-avot
                    perdu grinmint d’feules, alors<lb/> qu’in étot quind min.me qu’au mois d’Août,
                    et ses branques, alles pindotent<lb/> jusque par tierre, tout tristémint.</p>
                <p><lb/> « Bin, quo qu’i t’arrife ? Té braies comme un halot¹¹ !». L’tiote, alle
                    voulot<lb/> rigoler mais cha l’inquiétot quind min.me. Quo qu’i s’avot passé
                    pindant<lb/> s’maladie? Heureusemint, un tiot peu d’temps après, les feules
                    alles quéiotent¹²<lb/> pus et les branques, alles s’ardressotent.</p>
                <p><lb/> Et ainsin, l’temps, i passot. L’infant, alle minquot pus un jour sins daller
                    vir ch’ti<lb/> qu’alle appelot sin amisse. Ses copines, a s’moquotent un tiot peu
                    d’elle, d’avoir<lb/> un ape comme amisse, mais, sins l’dire, alles sintotent
                    aussi quète cosse ed’biau<lb/> et d’bénache autour de ch’quêne.</p>
                <note xml:lang="met-fr"><lb/> ⁸ Etre éxubérante<lb/> ⁹ S’accroupir<lb/> ¹⁰ Boutons<lb/> ¹¹ Saule<lb/> ¹²
                    Tombaient</note>
                <fw type="numbering"><lb/> 2</fw>
                <pb facs="Picard_Concours_2020_46_p3.png"/>
                <p><lb/> Mais v’là, Septempe, i-a fini par arriver, comme i fnit toudis par arriver,
                    et, à<lb/> tous ches jones, i fallot arprinde l’quémin d’l’école, et no tiote,
                    comme<lb/> el’z’autes. Du cop, alle pouvot v’nir vir l’ape moins souvint, et
                    quind l’automne,<lb/> i s’a installé, l’tiot quêne, i-avot d’jà pus
                    d’feules.</p>
                <p><lb/> Ches osiaux, qu’cha fuche des misserons, des merles, des sansonnets,
                    des<lb/> agaches, des mazingues¹³, i z' y trouvotent point d’abri conte el frod
                    qu’i<lb/> comminchot à s’faire sintir.</p>
                <p><lb/> Est-ce qu’i-étot mort ? Est-ce qu’i pouvot quéir à tout momint ? In
                    allot-i<lb/> l’coper? Ainsin, un jour ed’Novempe, des gins i-ont v’nus vir l’ape.
                    Ch’ti chi, i<lb/> croyot d’jà sintir l’frod d’l’hape¹⁴ su sin tronc. I vivot
                    core, in vrai, mais i-étot<lb/> résigné. I pinsot que l’tiote fille, alle
                    arviendrot pus jamais. Mais non, in l’copot<lb/> point. Ch’est à ses rachènes
                    qu’in s’attaquot. I sintot qu’in saquot d’sus, qu’in<lb/> inl’vot de l’tierre,
                    qu’in l’allotot¹⁵ dins tous les sens, mais in l’copot mie, et d’un<lb/> cop,
                    berdouf! I s’a sintu basculer et importé in n’sait dusse, dins un d’ces
                    ingins<lb/> qu’i roulotent sins arrêt su l’autoroute. In allot p’tête
                    l’abindonner dins un coin,<lb/> et l’laisser s’arséquer jusqu’à pus avoir eune
                    goutte ed’sève. Eune tiote main,<lb/> d’un cop, alle s’a posé su sin tronc. I
                    l’arot arconnu inter mille: Chelle ed’<lb/> l’infant! Non, in allot mie y faire
                    ed' mau!</p>
                <p><lb/> « Té fais pas d’bile, tiot quêne. Té vas vir comme té vas ête bin
                    !»</p>
                <p><lb/> Et no quêne, i s’a artrouvé au mitan d’l’cour d’l’école, avec d’autes
                    apes autour<lb/> ed’li, pas des quênes, mais d’z’apes quind min.me. I-avot
                    grinmint d’plache<lb/> autour ed’li. Un quêne, cha vit vieux, et ch’est un fort
                    grind ape! Mais l’z’autes,<lb/> i z’étotent point jaloux. I z’étotent fin
                    bénaches d’avoir un nouviau avec eusses,<lb/> pace que no mère Nature, alle est
                    ainsi faite : Pou qu’tout, i tienche in équilipe, i<lb/> faut d’toutes sortes,
                    et ch’est parel pou ches humains.</p>
                <p><lb/> Toudis est-il que l’gamine, alle avot fait des pieds des mains pou
                    convainque<lb/> el’directeur, et l’mairie d’aller querre l’ape et d’l’arplanter
                    à l’école. Alle s’avot<lb/> fait aider d’tous ses copains et copines, et d’leus
                    parints. Et pis, min.me, alle<lb/> avot trouvé grinmint d’saletés et d’pacus!°
                    su l’quémin inter l’indrot dusse qu’i<lb/> vivot l’quêne et l’école. Adon,
                    tertous, i a donné un cop d’main pou tout nettier,<lb/> et pou faire attintion
                    d’pus arsalir.</p>
                <note xml:lang="met-fr"><lb/> ¹³ Mésanges<lb/> ¹⁴ La hache<lb/> ¹⁵ Secouait<lb/> ¹⁶ Dépot
                    d’ordures</note>
                <fw type="numbering"><lb/> 3</fw>
                <pb facs="Picard_Concours_2020_46_p4.png"/>
                <p><lb/> L’jone quêne, i-a poussé tellemint vite dins l’cour, qu’in s’a d’mandé si
                    -avot<lb/> pas là quète cosse ed’magique, mais l’tiote fille, alle avot bin
                    sintu au fond d’sin<lb/> cœur que l’Nature, alle a de l’forche et d’l’énergie,
                    et qu’alle nous in donne si in<lb/> sait l’respecter. L’magie, alle est là.</p>
                <p><lb/> Incore eune tiote cosse : Des fos, l’infant, alle grimpot à l’coupette¹⁷
                    de<lb/> ch’quêne, et là, comme el’monte, i pouvot éte biau! I faut foque
                    savoir<lb/> raviser et pis faire qu’i soche incore pus biau!»</p>
                <p><lb/> -Manmère! Mais quo qu’ch’est que ch’t’histoire à l’iau d’rosse!
                    Mais<lb/> qu’ch’est gnangnan! N’importe quo! Un ape qu’i-a des
                    sintimints!<lb/> Ch’magister, i comminche à m’imm... bêter avec s’n’écologie!
                    « Lisez l’bielle<lb/> histoire de l’tiote fille et l’ape, dallez faire un geste
                    pou l’Nature, et faîtes-in<lb/> eune rédaction ». Non mais des fos! « L’magie
                    de l’nature...</p>
                <p><lb/> L’invironnemint... ». Des trucs ed’fille, tout cha! Et pis quo incore? Mi,
                    j’ai<lb/> pus quer!8 d’aller juer avec em’console avec mes copains. Et in pus, i
                    faut<lb/> qu’in li écrive quo qu’in a fait, comme geste! J’vas invinter quète
                    cosse. I-ira<lb/> pas vir si ch’est vrai. Alors... Quo que j’vas trouver? J’ai
                    arrosé l’gardin ?<lb/> Hmmm, non, j’cros pas qu’cha ira, surtout qu’i pleut à
                    dic à dac d’pus tros<lb/> jours... J’ai impêché eune caracole d’ête
                    acravintée ? Nan, ch’est pas<lb/> assez... J’ai donné à minger aux osiaux ?
                    Non pus... J’ai ramassé tous ches<lb/> papiers par tierre dins l' « city stade»?
                    Ha ouais, cha pourrot passer.<lb/> L’lind’main, i nd arot core eu autant... O bin
                    ramasser l’brin d’quien su les<lb/> trottoirs ? Berk !! Sûremint pas! Ha et pis,
                    tant pire! J’vas dire comme dins<lb/> ch’t’histoire: J’ai arplanté un ape,
                    qu’i-étot in train d’morir. Ouais, ch’est<lb/> bin, cha. J’vas pas mette un
                    quêne, bin sûr. Un sapin ? Quais, pas mal... Mais<lb/> j’y sus ! J’vas écrire
                    qu’avec min père, in a mis no sapin d’Noël dins no<lb/> gardin, et pis
                    qu’achteure, i-est fin biau, qu’i-a poussé d’au moins un mète.<lb/> Bon, j’m’y
                    mets : Gna gna et gna gna gna.... Min nom : Louis Dugardin. Et<lb/> v’là!
                    Fini!</p>
                <p><lb/> Et Louis, i-armet s’rédaction à ch’magister. Eune paire ed’jours
                    après,<lb/> l’professeur, i rind ches copies.</p>
                <note xml:lang="met-fr"><lb/> 17 Sommet<lb/> 18 Je préfère</note>
                <fw type="numbering"><lb/> 4</fw>
                <pb facs="Picard_Concours_2020_46_p5.png"/>
                <p><lb/> « Louis Dugardin! 2/10!! Quo qu’ch’est qu’ches carabistoules?
                    I<lb/> m’san.ne¹⁹ que j’avos d’mindé qu’in faiche quète cosse in vrai pou
                    l’Nature,<lb/> pas qu’in invinte n’importe quo. Té pinsos qu’j’allos avaler tes
                    couleufes ?<lb/> Après ches fiêtes, j’ai passé d’vant t’mason, et j’ai vu tin
                    père qu’i querquot?<lb/> s’carrette avec d’z’affaires à mette à
                    l’déchetterie, et quo qu’j’ai vu d’dins ?<lb/> L’sapin d’Noé, qu’i avot pus
                    eune seule aiguille et qu’t’aros bin eu du mau à<lb/> arplanter, vu qu’i-avot
                    point d’rachènes!!</p>
                <p><lb/> -Mais, mais, M’sieur, ch’étot ch’ti d’no visin, et... Qu’i tinte de
                    s’définde<lb/> el garchon.</p>
                <p><lb/> - Taratata !! Tertous dins l’classe, i-a fait un geste, et un vrai, min.me
                    si, des<lb/> fos, ch’est pas grind cosse, comme avoir impêché eune caracole
                    d’ête<lb/> acravintée, n’est-ce pas, Mam'zelle Annette Delfosse?</p>
                <p><lb/> -Bin, si j’avos su...</p>
                <p><lb/> - Quo qu’té marmonnes, Louis?</p>
                <p><lb/> -Rin, rin...</p>
                <p><lb/> -Bon, j’vas t’apprinde, mi, à mintir, et à rin faire pou respecter no
                    mère<lb/> Nature! Pis, avec tin nom, cha d’vrot t’aller, tiens ! Pindant tros
                    mos, ch’est<lb/> ti et foque ti qu’té t’occuperas du tiot partierre d’vant
                    l’école. J’veux qu’i<lb/> soche fin biau pou l’printemps, qu’cha fasse honneur
                    à not' établissemint. Té<lb/> comminches achteure. A l’ouvrache!»</p>
                <p><lb/> Et Louis, i-a bin été obligé d’obéir. Queu corvée !! Min.me plus
                    l’temps<lb/> d’cacher après ches pokémon. Pffff!!!!</p>
                <p><lb/> Au début, i s’a continté d’inl’ver ches mauvaises hierpes, par chi par
                    là, mais<lb/> après, quo faire ? Quo mette ? I n’in savot rin. Heureusemint,
                    l’tiote<lb/> Delphine, un jour, alle a passé par là, et pis alle i a donné un
                    mélinge<lb/> ed’graines.</p>
                <p><lb/> « Ch’est un restant d’l’année dernière, mais alles sont core bonnes.
                    T’allos<lb/> mettes quo, sinon ?</p>
                <note xml:lang="met-fr"><lb/> 19 Il me semble<lb/> 20 Chargeait</note>
                <fw type="numbering"><lb/> 5</fw>
                <pb facs="Picard_Concours_2020_46_p6.png"/>
                <p><lb/> - Quo qu’j’in sais, mi ? Ch’magister, i m’a dit: Débroule-te ! J’allos
                    d’minder<lb/> à min père, mais j’sus pas sûr qu’des porions²¹ et des
                    naviaux²², cha faiche<lb/> biau.</p>
                <p><lb/> -Ha ouais, in effet, mais garde-les toudis. Drère l’école, i resse un tiot
                    morciau<lb/> d’tierre. In pourrot y mette des légumes.</p>
                <p><lb/> -Ch’est cha! Té cros qu’j’vas faire gardinier tout m’vie? Bon, ch’est quo,
                    tes<lb/> graines ?</p>
                <p><lb/> -Té verras bin. Sème-les, toudis!</p>
                <p><lb/> In ravisant Louis à l’ouvrache, l’tiote, alle rigolot plein s’panche.</p>
                <p><lb/> -Mais qu’t’es inch’pé²³ avec tes otieux²⁴! Moute-me cha!</p>
                <p><lb/> -Mais no professeur, i veut qu’i-oche foque mi pou s’occuper de
                    ch’partierre.</p>
                <p><lb/> -In est pas obligé d’li dire, si ?</p>
                <p><lb/> -Comme té voudras...»</p>
                <p><lb/> Et les deux infants, i z’ont sémé ches graines, inl’vé les hierpes.
                    Louis, i-étot<lb/> fin bénache. Li qu’i busiot qu’les filles, ch’étot foque
                    des brayousses²⁵,<lb/> finalemint, i trouvot qu’Delphine, alle étot bellote avec
                    ses fins quéveux noirs,<lb/> ses grinds yux, et pis, alle étot dégourdie et
                    maline.</p>
                <p><lb/> Au bout d’un mos, in Mars, ches graines, alles ont comminché à léver.
                    In<lb/> Mai, l’tiot gardin, i-étot dev’nu eune vraie biauté. In y veyot des
                    magrites, des<lb/> bluets, des mahons²⁶, des fleurs de l’campane qu’i pousstent
                    au bord des<lb/> quémins. In avot plaiji à rintrer dins l’école, foque pou vir
                    el partierre. Louis,<lb/> i-étot fier d’sin ouvrache. I-avot appris à avoir
                    quer l’Nature et compris qu’in<lb/> l'respectant, alle pouvot nous donner
                    grinmint d’bonheur. Du cop, attintion,<lb/> hein! I fallot que l’partierre i
                    resse prope. Louis, i surquot²⁷ pou vir si nd avot<lb/> pas qu’i jettotent des
                    papiers pa tierre, o bin des mégots, o bin si des parints, i<lb/> laissotent
                    point leus tiots acravinter²⁸ ches fleurs. Avec Delphine, i z’ont
                    eu<note xml:lang="met-fr"><lb/> 21 Poireaux<lb/> 22 Navets<lb/> 23 Maladroit<lb/> 24 outils<lb/> 25
                        Pleureuses<lb/> 26 Coquelicots<lb/> 27 Surveillait<lb/> 28 Ecraser</note><fw
                        type="numbering"><lb/> 6</fw>
                    <pb facs="Picard_Concours_2020_46_p6.png"/>
                    <lb/> l'permission d'armette un potager dusse qu'i apperdotent aux autes élèves à
                    <lb/> faire pousser des légumes.L'soupe de l'cantine, ch'étot aute cosse
                    achteure.</p>
                <p><lb/> «L'tiote fille et l'ape» ? Ch'étot point si «gnangnan», finalement.</p>
                <p><lb/> Delphine, des fos, alle veyot Louis qu'i parlot à ches fleurs!</p>
                <fw type="numbering"><lb/> 7</fw>
            </div>
        </body>
    </text>
</TEI>
