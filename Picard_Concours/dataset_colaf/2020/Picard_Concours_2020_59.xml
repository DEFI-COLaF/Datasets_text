<?xml version='1.0' encoding='UTF-8'?>
<?xml-model href="../../../../metadata/TEI/out/ODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <idno>PIC_CONCOURS__2020_59</idno>
                <title type="main"> Cha ch'est misère</title>
                <title type="collection">Picard Concours</title>
                <author>Gérard, PLATEVOET</author>
                <respStmt>
                    <resp>Encoding</resp>
                    <persName xml:id="JJANES">
                        <surname>Janès</surname>
                        <forename>Juliette</forename>
                        <idno type="orcid">0000-0002-8971-6173</idno>
                    </persName>
                </respStmt>
                <principal>
                    <persName xml:id="BSAGOT">
                        <surname>Sagot</surname>
                        <forename>Benoît</forename>
                        <idno type="orcid">0000-0001-8957-9503</idno>
                    </persName>
                </principal>
                <funder>Inria</funder>
            </titleStmt>
            <publicationStmt>
                <publisher ref="https://colaf.huma-num.fr/">Corpus et Outils pour les Langues de
                    France (COLaF)</publisher>
                <date when="2024-04-04"/>
                <availability>
                    <licence target="https://creativecommons.org/licenses/by/4.0/"/>
                </availability>
            </publicationStmt>
            <sourceDesc>
                <bibl>
                    <title> Cha ch'est misère</title>
                    <author>Gérard, PLATEVOET</author>
                    <pubPlace>Amiens</pubPlace>
                    <publisher>Agence régionale de la langue Picarde</publisher>
                    <date when="2020"/>
                </bibl>
            </sourceDesc>
            <extent/>
        </fileDesc>
        <profileDesc>
            <langUsage>
                <language ident="met-oil-pic" usage="95">
                    <idno type="langue">met-oïl-pic</idno>
                    <idno type="script">latin</idno>
                    <name>Picard</name>
                    <date>2020</date>
                    <location>
                        <region/>
                        <country>Belgique</country>
                    </location>
                </language>
                <language ident="met-fr" usage="5">
                    <idno type="langue">met-fr</idno>
                    <idno type="script">latin</idno>
                    <name>Français</name>
                    <date>2020</date>
                    <location>
                        <region/>
                        <country>Belgique</country>
                    </location>
                </language>
            </langUsage>
            <textClass>
                <keywords>
                    <term type="supergenre" rend="fiction">Fiction</term>
                    <term type="genre" rend="fiction-prose">Prose</term>
                </keywords>
            </textClass>
        </profileDesc>
        <revisionDesc>
            <change when="2024-04-02" who="#JJANES">Génération du XML</change>
        </revisionDesc>
    </teiHeader>
    <text xml:lang="met-oil-pic">
        <body>
            <div><pb facs="Picard_Concours_2020_59_p1.png"/><fw type="numbering"><lb/>N°59</fw>
                <head><lb/>CHA CH'EST MISÈRE</head>
                <p><lb/>Ah
                tins, i-a ein concours in picard.</p>
                <p><lb/>Asteur que j' veos cha, j' vas raviser ç' que
                j’ai in boutique.</p>
                <p><lb/>Pou avoir eine sanche d' gangner, ch' n’est pos pou rire, i
                feaut du sérieux. Cha fait eine<lb/>paire d’ainnées qui n' d’a qui vol’tent que l'
                picard i n' soiche pus eine lanque d' rious, mais<lb/>l’espressieon de tous les
                sintimints et situatieons. Ch’est vrai qu’i-a d’ bieaux tesques su les<lb/>mineurs,
                l’s ouverriers, su l' nostalgie du temps passé, de l' famille et du pays. Mi, j'
                veux bin,<lb/>mais i n' feaut pos oblier que les pus bellés paches, surtout les
                ceulles que les gins i s'<lb/>raminvrent, ch’est souvint ç' qui est comique. L’
                Brouteux dins ses pasquilles, Paul Mahieu<lb/>dins ses dits du cat-huant, l’ patois
                du Nord de Simons, les garlouzètes picartes de Jul' du<lb/>Tchun. Lafleur d' chés
                Cabotans, ch’est tout sauf ein trisse; les monoloques de lardez i seont<lb/>écrits
                pou faire rire; Brûle-Maison i-aimeot bin faire ind’ver les
                Tourquenneos...</p>
                <p><lb/>Ch’est tous ces gins-là qu’on devreot avoir pou juger du
                picard, vu qu' ch’est eusses qui<lb/>seont nos pères. Seul’mint, ch’est à croire
                qu’asteur, on a d’s éteignoirs, des bonnets d’ nuit,<lb/>qui vol’tent pousser l'
                picard dins l'raqueontache des misères du temps.</p>
                <p><lb/>l-a des moumints, on s'
                rattind à intinte l' cancheonne « Les roses blanches » cantée par<lb/>Berthe Sylva
                ou vir el film « Le voleur de bicyclette » de Vittorio De Sica.</p>
                <p><lb/>Ch’est ainsin
                que s' fait l’Histoire : cha baloche d’ein côté, puis d' l’eaute, et infin
                on<lb/>s’ortrouève d’apleomb au mitan.</p>
                <p><lb/>Ch'est pos tout cha, je n' participe pos
                pou perte, adeon, j' vas d’voir approuver d'<lb/>m’adapter.</p>
                <p><lb/>J' vas queusir ein
                migrant. Ou puteôt neon, eine migrante. Parler des feimmes, ch’est dins<lb/>l’air
                du temps. Avé les féminicites, les crassés affaires dins l' cinéma et le sport,
                l' portache<lb/>du voile et “tout ti quand ti", comme on dit, cha devreot
                aller.</p>
                <p><lb/>Pou ête seûr que cha plaît, elle deot ête malingampe, aveule, sourde,
                à mitan tout quitte.<lb/>Elle deot ête in positieon d’ein heomme qu’elle ne sait
                pus qui qu' ch’est obin qu’i l’a laichée<lb/>caire obin pus simpelmint qu’i-a
                défunqué.</p>
                <p><lb/>Dins l’archelle aux maladies, j' vas bin li teuver eine croque de
                scrofuleusse au treosième<lb/>degré, obin qu’elle a les poquettes volantes qu’on
                direot ein fier à waufes, ou, pus pire,<lb/>quelle a l' sida ou l' nouvieau virus
                à la mote.</p>
                <p><lb/>J' vas li sortir eine paire d’infants qu’elle aveot d’jà eus dins
                l' pays d' dusqu’elle dérive. J' li in<lb/>mets deux, ein garcheon et eine fille.
                Trop, cha s’reot abuser et je n' pourreos pos faire<lb/>acroire m’n histoire. I n'
                doivtent pos ête propes su eusses. Ch’est mieux si ch’est des<lb/>méguerleots
                acrapés qu’is eont été norris dins l’ brouillard qu’i n' véyeottent pos
                leu<lb/>n’assiette, et qu’is eont l' niflette à candelles. Pou l' treosième
                qu’elle attindeot, elle l’a<lb/>perdu dins l's événemints.</p>
                <p><lb/>Elle a fait d’s
                études. Elle s’reot docteur, pou soigner les gins, ou les biêtes, ou eine
                séquoi<lb/>ainsin. Elle a d’vu d’salter à cause des bombardemints. Elle l’a
                récappé belle quand s'<lb/>maseon i-a été dégringuée. Asteur, elle n’a pus
                rien. Pus d’ logemint, pus d’ouvrache. Jusse<lb/>ses infants. C' qu’elle a acore,
                ch’est des pinderleots in or qu’elle aveot sur elle quanç' que s’<lb/>maseon i-a
                parti in l’air. Ch’éteot des présints qu’elle aveot orchus de s' manman su s' lit
                d’<lb/>mort, quand elle est partie d' chagrin au moumint où des soldats i-eont
                fusillé s’n heomme.</p>
                <pb facs="Picard_Concours_2020_59_p2.png"/>
                <p>
                    <lb/>Elle orvind ses
                bijoux pour payer ein passeu et s’in aller fin léon de s' pays dusqu’elle n’a
                pus<lb/>rien à rattinte. Elle aveot tout d' même pu warder ein p’tit peo d' sous
                d' côté, mais on li a<lb/>agripé pindant l' voyache.</p>
                <p><lb/>Infin, après bin des
                russes in mer, elle arrive avé ses infants au bord d’ein pays dusqu’on li a<lb/>dit
                qu’i-aveot la paix et des gins prêts pou l’s accueillir. Au lieu d’ cha, ces gins
                voleottent les<lb/>ruer de r’tour à l’iéau et les rinvéyer dins leu pays. I n'
                d’a même qu’i-eont tiré d’ssus à<lb/>queops d' fusil.</p>
                <p><lb/>Hureus'mint, des
                policiers i-eont v'nu et l's eont déposés dins ein camp espécial
                pou<lb/>réfugiés. Mais intertemps, dins l' batieau, l' pétite fille i-aveot
                attrapé des colipes. Elle aveot<lb/>mau à s’ vinte à forche d’avaler de l' crasse
                iéau. I' garcheon i s’aveot fait à s' gampe eine<lb/>coichure qui-aveot tourné
                mauvais et qu' l’oche i commincheot à ête mutri. Is eont eu l'<lb/>sanche que leu
                manman i-éteot docteur et qu’i-aveot !' matériel dins l' chintre dù qu’on
                les<lb/>aveot plachés.</p>
                <p><lb/>Maugré ceulle banse d' malheurs, is eont fini pa
                arriver dins ein villache. ls eont orchu eine<lb/>pétite baraque. Ch' n’éteot pos
                Byzance ni l' paradis, mais ch’éteot mieux qu' leu maseon<lb/>campée dins leu
                pays.</p>
                <p><lb/>Seulemint, i d’meureot l' pus grand problème. Les gins i l's
                orwéttieottent avec ein air<lb/>soucard. I n’éteottent pos contints, disant que
                l’s étringers d’ailleurs is éteottent mieux<lb/>servis que les ceux nés natifs du
                villache, qu’eusses is aveottent ouvré toute leu vie pou<lb/>orchevoir eine
                ortraite d’ claque-chabeots. Toute l' jalous'té i wideot ainsin avé d’s
                orgards<lb/>mal-moutrants et des meots comme des piques d' fourque. Mais beon, ces
                pauves gins i n'<lb/>comperdeottent pos tout ç' qu’i s' diseot, surtout quand
                ch’éteot dit in picard. Ch’éteot<lb/>acore pus pire pou l’s infants à l’école.
                Is orcheveottent des boucas su leu carnassière in<lb/>rintrant au soir.</p>
                <p><lb/>Infin,
                rien n’alleot bin, tout i-alleot mau.</p>
                <p><lb/>Quand on écrit eine histoire ainsin, i n'
                feaut pos abuser des détoules du malheur, sineon les<lb/>liseus i d’vienn’tent
                inrostés et comme jus d’haleine. I feaut treuver eine fin hureusse qui-<lb/>acruit
                l' couan d' l’ouèl, comme à l'mote du cinéma américain.</p>
                <p><lb/>L' migrante, qu’on
                n' conneot même pos s' neom fellemint qu’i-est difficile à dire,
                elle<lb/>porméneot au leong du terrain d' fotballe. Tout à n’ein queop, elle
                intind berler les jeones et<lb/>l's intraîneus. l-aveot ein jeueu qu’i-éteot
                rétindu au mitan du terrain. I n’ormueot pus et<lb/>tertous i frioleot tout autour.
                Elle a compris ç' qui s' passeot et elle a queuru vir. Elle a fait<lb/>orculer l's
                orwettiants. L-aveot ein silince de mort, tertous i-aveot ravalé s' lanque. Sans
                s'<lb/>débalter, elle s’a atusé à faire orvénir à li l' ceu qu’i-aveot perdu
                conscieince. Quand i-a<lb/>rouvère ses is et d’mindé dusqu’i-éteot, les gins
                i-eont déloyé leu lanque pou ormercier l'<lb/>migrante qui aveot réussi ç'
                miraque. I n' d’aveot nu qui saveot qu’elle éteot docteur.</p>
                <p><lb/>I n’a pos faullu
                lommint pou qu' l’événemint i soiche raqueonté de l'buvette du fotballe
                au<lb/>bistreot du chintre, puis au boutique et ameon toutes les caquettes du
                villache.</p>
                <p><lb/>Elle a été orchue à l' maseon communale pou acte d' bravoure. Quand
                i-eont su qu’elle éteot<lb/>docteur, vu que l' villache i-éteot dins ein désert
                médical, les édiles i li eont installé ein<lb/>cabinet d' soins dins eine pus
                belle maseon. Depuis, tertous i li dit bin "banjour, docteur",<lb/>même si n'
                sav'tent toudi pos dire s' neom.</p>
                <pb facs="Picard_Concours_2020_59_p3.png"/>
                <p><lb/>Eine
                histoire parelle, cha devreot plaire. Ch’est bin fich'lé, vu qu' cha orprind toutes
                les<lb/>fichelles du moumint. J’areos pouvu rajouter d’s histoires de buveus, parler
                d’alandatieons,<lb/>d' fu d' forêt et d’s eautes imbroules, mais i feaut in warder
                pou l' prochain cancours.</p>
                <p><lb/>I reste l' titre. In mettant l' meot “misère" à l'
                beonne plache, cha va rattirer les liseus du<lb/>picard moderne. Asteur, ch’est
                oute.</p>
                <p><lb/>Adeon, à l'feos qu’i vient.</p>
                </div>
            <div type="liminal">
                <p><lb/>Lexique:  riou : <foreign xml:lang="met-fr">rieur </foreign>
                    / s' raminvrer : <foreign xml:lang="met-fr"> se
                souvenir </foreign>
                    / balocher: <foreign xml:lang="met-fr"> balancer </foreign>
                    / d’apleomb: <foreign xml:lang="met-fr"> en<lb/>/>équilibre </foreign>
                    / mitan : <foreign xml:lang="met-fr"> milieu </foreign>
                    /
                approuver : <foreign xml:lang="met-fr"> essayer </foreign>
                    / queusir : <foreign xml:lang="met-fr"> choisir </foreign>
                    / cras: <foreign xml:lang="met-fr"> sale</foreign>
                    / malingampe : <foreign xml:lang="met-fr"><lb/>boiteux </foreign>
                    /
                aveule : <foreign xml:lang="met-fr"> aveugle </foreign>
                    / tout quitte : <foreign xml:lang="met-fr"> niais </foreign>
                    / ête in positieon : <foreign xml:lang="met-fr"> être enceinte </foreign>
                    /
                défunquer : <foreign xml:lang="met-fr"><lb/>
                  mourir </foreign>/ archelle : <foreign xml:lang="met-fr"> étagère </foreign>! croque : <foreign xml:lang="met-fr"> maladie </foreign>
                    / poquettes
                volantes : <foreign xml:lang="met-fr"> varicelle </foreign>
                    / waufe: <foreign xml:lang="met-fr"><lb/>gaufre </foreign>
                    / méguerleot : <foreign xml:lang="met-fr"> maigrichon </foreign>
                    / acrapé: <foreign xml:lang="met-fr"> sale
                </foreign>
                    / niflette : <foreign xml:lang="met-fr"> rhume</foreign>
                    / candelle : <foreign xml:lang="met-fr"> morve</foreign>
                    /<lb/>d’salter : <foreign xml:lang="met-fr"> s’enfuir </foreign>
                    / dégringué : <foreign xml:lang="met-fr">
                démoli </foreign>
                    / pinderleot : <foreign xml:lang="met-fr"> bijou </foreign>
                    / peo : <foreign xml:lang="met-fr"> peu </foreign>
                    / agriper : <foreign xml:lang="met-fr"> chaparder </foreign>
                    /<lb/>russes : <foreign xml:lang="met-fr">
                difficultés </foreign>
                    / colipes : <foreign xml:lang="met-fr"> coliques </foreign>
                    / coichure : <foreign xml:lang="met-fr"> blessure </foreign>
                    / mutrir : <foreign xml:lang="met-fr"> pourrir </foreign>
                    / banse : <foreign xml:lang="met-fr">
                panier </foreign>
                    /<lb/>camper : <foreign xml:lang="met-fr"> exploser </foreign>
                    ! soucard : <foreign xml:lang="met-fr"> hypocrite </foreign>
                    / ouvrer : <foreign xml:lang="met-fr"> travailler </foreign>
                    /
                claque-chabeots : <foreign xml:lang="met-fr"> indigent </foreign>
                    /<lb
                />mal-moutrant : <foreign xml:lang="met-fr"> de travers </foreign>
                    / fourque : <foreign xml:lang="met-fr"> fourche </foreign>/
                bouca: <foreign xml:lang="met-fr"> galet </foreign>
                    / carnassière : <foreign xml:lang="met-fr"> cartable</foreign>
                    /<lb/>détoule : <foreign xml:lang="met-fr"> ennui </foreign>
                    / inrosté : <foreign xml:lang="met-fr"> fatigué,
                enivré</foreign>
                    / jus d’haleine : <foreign xml:lang="met-fr"> essoufflé </foreign>/
                    acruir : <foreign xml:lang="met-fr"> mouiller </foreign>/
                    <lb/>couan : <foreign xml:lang="met-fr"> coin </foreign>/
                    ouèl : <foreign xml:lang="met-fr">
                œil </foreign>
                    / tout à n’ein queop : <foreign xml:lang="met-fr"> soudain </foreign>
                    / berler : <foreign xml:lang="met-fr"> crier </foreign>
                    / frioler : <foreign xml:lang="met-fr"> s’agiter
                </foreign>
                    /s'<lb/>débalter: <foreign xml:lang="met-fr"> s’énerver </foreign>
                    ! s’atuser: <foreign xml:lang="met-fr"> s’appliquer </foreign>
                    ! déloyer: <foreign xml:lang="met-fr"> délier </foreign>
                    / nu : <foreign xml:lang="met-fr">
                aucun </foreign>/ caquette: <foreign xml:lang="met-fr"><lb/>bavarde </foreign>
                    ! alandatieons: <foreign xml:lang="met-fr"> inondations </foreign>/ fu : <foreign xml:lang="met-fr"> feu</foreign> loute : <foreign xml:lang="met-fr">
                terminé</foreign></p></div>
        </body>
    </text>
</TEI>
