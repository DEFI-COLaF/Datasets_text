<?xml version='1.0' encoding='UTF-8'?>
<?xml-model href="../../../metadata/TEI/out/ODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <idno>PIC_CONCOURS__2020_39</idno>
                <title type="main"> Le patronage</title>
                <title type="collection">Picard Concours</title>
                <author>Bernard, DOURLENS</author>
                <respStmt>
                    <resp>Encoding</resp>
                    <persName xml:id="JJANES">
                        <surname>Janès</surname>
                        <forename>Juliette</forename>
                        <idno type="orcid">0000-0002-8971-6173</idno>
                    </persName>
                </respStmt>
                <principal>
                    <persName xml:id="BSAGOT">
                        <surname>Sagot</surname>
                        <forename>Benoît</forename>
                        <idno type="orcid">0000-0001-8957-9503</idno>
                    </persName>
                </principal>
                <funder>Inria</funder>
            </titleStmt>
            <publicationStmt>
                <publisher ref="https://colaf.huma-num.fr/">Corpus et Outils pour les Langues de
                    France (COLaF)</publisher>
                <date when="2024-04-04"/>
                <availability>
                    <licence target="https://creativecommons.org/licenses/by/4.0/"/>
                </availability>
            </publicationStmt>
            <sourceDesc>
                <bibl>
                    <title> Le patronage</title>
                    <author>Bernard, DOURLENS</author>
                    <pubPlace>Amiens</pubPlace>
                    <publisher>Agence régionale de la langue Picarde</publisher>
                    <date when="2020"/>
                </bibl>
            </sourceDesc>
            <extent/>
        </fileDesc>
        <profileDesc>
            <langUsage>
                <language ident="met-oil-pic" usage="100">
                    <idno type="langue">met-oïl-pic</idno>
                    <idno type="script">latin</idno>
                    <name>Picard</name>
                    <date>2020</date>
                    <location>
                        <region/>
                        <country>France</country>
                    </location>
                </language>
                <language ident="met-fr" usage="1">
                    <idno type="langue">met-fr</idno>
                    <idno type="script">latin</idno>
                    <name>Français</name>
                    <date>2020</date>
                    <location>
                        <region/>
                        <country>France</country>
                    </location>
                </language>
            </langUsage>
            <textClass>
                <keywords>
                    <term type="supergenre" rend="fiction">Fiction</term>
                    <term type="genre" rend="fiction-prose">Prose</term>
                </keywords>
            </textClass>
        </profileDesc>
        <revisionDesc>
            <change when="2024-04-02" who="#JJANES">Génération du XML</change>
        </revisionDesc>
    </teiHeader>
    <text xml:lang="met-oil-pic">
        <body>
            <div>
                <pb facs="Picard_Concours_2020_39_p1.png"/>
                <fw type="numbering"><lb/>N°39</fw>
                <head><lb/>LE PATRONAGE</head>
                <head><lb/>(Souvenirs d’enfance des corons de Bruay-en-Artois dans les années
                    60)</head>
                <p><lb/>In ch' temps là, chétot l’ jeudi qu’y avot pas d’école. Mais in faijot
                    pas l’ grasse matinée pour autant;<lb/>d’ailleurs, ch’ mot là i n’existot pas.
                    In s’ lévot pas aussi d’ bonne heure qu' les zautes jours qu’y avot école
                    ou<lb/>catéchisse, mais pas lon. Après déjeuner j' faijos mes d’voirs pis des
                    fos j’aidos m' mère à éplucher des carottes et des<lb/>pétotes, à écosser
                    des p’tits pos, ou bien j' allos juer par terre su ch’ balatum dé l’ salle à
                    minger avec mes zautos<lb/>NOREV, DINKY TOYS, ou avec mes soldats que j’ faijos
                    des zarmées d’ chevaliers qui s’ battotent conte des<lb/>zarmées d’ indiens
                    pis des zarmées d’ soldats américains ; intre chés bidets, chés zarmures,
                    chés tanks et chés cow<lb/>boys, chétot pas facile à mette in plache, chés
                    grandes batalles... sans compter chés parachutisses qui quéyotent
                    éd'<lb/>chés téléphériques in carton qui glichotent sur des fils tindus
                    intre l’ commode et chés cayelles autour délle tabe...</p>
                <p><lb/>Y' a eu eune année que m' mère alle m’avot inscrit au patronache, l’année
                    dé m' communion qu' j’étos rintré<lb/>in sixième au lycée Carnot. Jé
                    n’sais pus pourquoi qu’alle m’avot inscrit, in tous cas mi j’avos rien d’mandé.
                    Cha m'<lb/>plaijot pas trop mais comme tous mes camarattes i z’y allotent aussi,
                    j' cros bien qu' chétot obligatoire. Chétot<lb/>organisé par chés curés,
                    qui zétotent pas méchants, et j’ai pinsé qu’in allot bien rigoler.</p>
                <p><lb/>Donc chétot tous les jeudi après-midi, à Ah, à l’églisse Sainte Barbe.
                    J’y allos avec ém' bande éd' l’école<lb/>Pasteur, souvint avec un ballon. In
                    arrivot dins l’ cour qu’y avot derrière l’églisse et qui donnot sur l’école
                    éd'<lb/>l’Administration, dù qu’y avot qu' des filles. In arrivot avant
                    l’heure comme cha in pouvot juer au foot dins l’cour<lb/>avec des qu’in
                    connaichot pas, qui vénotent des zautes zécoles éd' Bruay. Souvint in
                    comminchot par é n’ imbêter un,<lb/>un babache que tout l’ monde i s' mettot
                    sur sin dos; cha comminchot qu’in li prénot s’ malette avec sin goûter
                    par<lb/>exempe, ou bien sin cache-nez, qu’in s' passot d’ l’un à l’aute pou l’
                    faire courir après. Y' avot aussi l’ momint qu'<lb/>chés filles alles
                    sortotent in récréation et in les poursuivot pour leu tirer leus couettes ou
                    leu queue d’ bidet, ou cor<lb/>défaire leus tabliers... In étot des sales
                    bêtes, des méchants, des sauvaches, des zapaches... Ché pour cha
                    sûremint<lb/>qu’in devot aller à confesse, raconter pis expier tous nos
                    péchés d’ sales pétits jeaunes éd' rues...</p>
                <p><lb/>Souvint, in restot un bon momint comme cha à juer dins l’cour passe
                    qu’avant nous y' avot des réunions des<lb/>JEC (Jeunesses Étudiantes
                    Chrétiennes) et des JOC (Jeunesses Ouvrières Chrétiennes) que cha discutot
                    sec. Pis ch'<lb/>curé i sortot dins l’ cour et i vénot nous quère pour
                    rintrer dins l’ salle éd' patronache. Éd' dins, chétot comme à
                    l’<lb/>kermesse, avec des magazines et des bandes dessinées plein chés tabes,
                    des guirlandes et des dessins à chés murs, des<lb/>mantiaux qui traînotent
                    par terre, bref, un biau bazar; cha s’ véyot qu' y avot pas d’ femme là-d’dins
                    !...</p>
                <p><lb/>Quo qu’in faijot au patronache ? Ben pas grand cosse; chétot comme un cente
                    éd' loisirs qu’in dirot aujourd'<lb/>hui ; in pouvot faire chu qu’in voulot :
                    juer au mikado, aux bidets, à l’ batalle, et lire des Fripounet-Marisette,
                    des<lb/>Sylvain et Sylvette (avec chés compères renard, loup, sanglier et
                    ours), des Perlin et Pinpin (j’ai jamais su pourquoi<lb/>qu’in mettot pas un «
                    m» avant ch' « po» ...), Roudoudou et Riquiqui les belles images, Bécassine,
                    Cœur Vaillant<lb/>(vire chés photos)... Les « pieds nickelés» i zétotent
                    interdits d' séjour passe que chétot des voyous, des mal élevés;<lb/>et «
                    Bibi Fricotin » parelle, eune racalle pas fréquentabe. Et in apprenot aussi des
                    canchons d’ messe et tous chés<lb/>répliques qu’in devrot dire l’ jour dé l’
                    communion « le Seigneur est toujours avec vous »... « et avec votre esprit
                    »;<lb/>« allez dans la paix du christ !»... « nous rendons grâce à Dieu.. »;
                    chelle lalle, j' l’avos pas quère passe que ch' curé<lb/>i nous dijot d’ s’in
                    aller et au lieu dé s' dépécher d’ sortir in dijot qu’in voulot core rester
                    là pour dire merci qu’in<lb/>n’avot pas cor assez... Pis des zautes in latin «
                    dominousse vobis coum » « ette coum spiritou tou wohh.. », tout cha<lb/>... Bon,
                    in s’amusot bien quand minme.</p>
                <p><lb/>Quand in sortot d' là, i faijot noir alors in s’éclairot dins l' cour avec
                    des lampes éd' poque; in s' muchot dins<lb/>chés coins pour faire peur à
                    chés garnoulles qui sortotent éd' l’Administration. Pis in s' dépéchot
                    d’armonter l'rue<lb/>Charles Marlard qu’alle étot pas fort éclairée non pus,
                    pour rattraper l’ route Nationale avec tous chés lumières, chés<lb/>vitrines
                    éd' magasins; in étot tous seux, sans nos parints, et in pouvot raviser tout
                    chu qu’in voulot : ch' magasin d’<lb/>soutiens gorches in face des nouvelles
                    galeries, chés vindeusses à quate pattes amont Bata (ch' magasin d’
                    godasses),<lb/>chés circuits 24 et chés trains électriques dins ch' magasin
                    d’ juets du Cercle, chés zaffiches éd' cinéma au Colisée...<lb/>Et quand qu'
                    y avot chés zilluminations d’ Noël, que spectaque !!! Tout l' rue chétot
                    comme un sapin d' Noël, avec<lb/>chés guirlandes suspindues au d’zeur delle
                    route qui montotent jusqu’in haut délle côte des Grands Bureaux,
                    chés<lb/>zétoiles filantes accrochées au mitan et dins chés zarbes, chés
                    lumières et décorations dins chés vitrines du Prisunic<lb/>avec ch' grand
                    sapin d' Noël tout décoré devant chés portes vitrées...</p>
                <pb facs="Picard_Concours_2020_39_p2.png"/>
                <p><lb/>au premier trimeste alors du coup in janvier i m’ont mis in « classique »,
                    du qu' jé m’ sus artrouvé avec tous chés<lb/>Ch' l’année là, qu' j’étos
                    donc in 6ième « moderne », i m’ont fait un coup d’ vache. J’avos trop bien
                    travaillé<lb/>fayots et jeaunnes éd' professeurs. Et in « classique », in
                    apprénot du latin. Quand chés curés i zont su cha au<lb/>patronache, i s'
                    sont mis in tête que j' pouvos faire « infant d’ chœur » ! Cha m’a pas trop plu
                    mais d’un aute côté, cha<lb/>m’a senné comme un privilèche, in m’avot sorti
                    du lot, j’étos un « élu » du Bon Dieu... Alors j’ai pas dit nan, mais<lb/>pas
                    ouais non pus, que j' voulos bien essayer, pour vire...</p>
                <p><lb/>avec ch' curé dins eune pièche à part pour apprinde des mots pis des
                    phrasses in latin; et répéter tout ch' barnum qu’i<lb/>A partir dé ch' momint
                    là, j’étos pus traité comme és' zautes ; au liu d’ juer ou d’ lire des
                    Fripounet, j’allos<lb/>fallot faire pour servir l’office et ch' curé pendant l’
                    messe, i compris savoir dù qu’i muchot s' boutelle éd' vin d’<lb/>messe pour
                    li verser un verre. L' première fos, j' l’avos rimpli à ras-bord ! « Non, non
                    ! mon petit, il faut en mettre<lb/>juste un fond pour tremper les lèvres !». Ah
                    bon ? A m’ maison, in rimplichot toudis chés verres à ras bord ...</p>
                <p><lb/>Ch' l’histoire là alle comminchot quand minme à m' prinde sérieusemint m'
                    chervelle... Du qu' j’avos mis<lb/>les pieds ?.. Pourquoi faire tout cha ?
                    J’allos passer mes diminches matin à l’églisse à servir ch' curé? Pis des
                    fos<lb/>aussi l’ jeudi pour des interremints, ou chés jours saints avant
                    Pâques ? Hou iaïe iaïe... Mi cha m' rapportot rien et jé<lb/>m' sintos pas
                    trop d’ l’avant, pris au pièche comme un pichon qui s' débat dins eune
                    épuisette. Cha a continué comme<lb/>cha eune paire éd' jeudis après-midi à
                    Sainte Barbe, pis un jour, ch' curé i m’a cor pris à part pour ém' dire que
                    l’ fos<lb/>chi cha y étot, qu' j’étos prêt, et qu' j’allos pouvoir servir
                    élle messe l’ diminche d’après !</p>
                <p><lb/>Quand j' sus rintré au soir, j’ai comminché à avoir délle fiève; et l'
                    lendemain j’étos malate et m' mère alle a<lb/>dû appeler ch' docteur : j’avos
                    attrapé l’ coqueluche et j’ai dû rester couché eune semaine. Du coup, j’ai
                    pas pu aller<lb/>servir elle messe et ch' curé i' est vénu l' lundi vire mes
                    parints. I savotent douté que cha m' plaijot pas alors i z’i ont<lb/>dit que
                    j’étos for malatte et que j' pourros pas artourner au patronache avant un bon
                    bout d' temps, au moins un mos,<lb/>que j' devos rester au caud. Alors ch' curé
                    i' est arparti bredoulle; ch' Bon Diu i' avot pas voulu d' mi, tant miux.
                    j’ai<lb/>poussé un gros soupir éd' soulagemint et j' sus resté dins ch' divan
                    au caud qu’ min père i m’avot installé dins l’salle à<lb/>minger pour pas
                    contagioser mes frères in haut dins chés lits.</p>
                <p><lb/>Après cha. du temps i a passé, j' sus pas artourné au patronache, j’ai
                    fait m' communion, et in m’a pus jamais<lb/>imbété avec chés zhistoires
                    d’infant d' chœur. Heureusemint ; car pétête que cha m’aurot donné l’
                    vocation et qué j’<lb/>séros rintré dins les zordes !... Et qu' ch' aurot
                    été un grand malheur pou' m' déchindanche; et pétête aussi pou'
                    m’<lb/>femme mais cha j’in sus pas sûr...</p>
            </div>
            <div type="liminal">
                <head><lb/>LEXIQUE</head>
                <list>
                    <item><lb/>-Babache :<foreign xml:lang="met-fr"> « nonoche », attardé,
                            falot</foreign></item>
                    <item><lb/>- Malette :<foreign xml:lang="met-fr"> petit sac en tissu fermé par
                            un élastique qui cotenait le goûter (souvent un biscuit BN,
                            une<lb/>pomme et un carré de chocolat)</foreign></item>
                    <item><lb/>-<lb/>Jeaunes :<foreign xml:lang="met-fr"> jeune,
                        enfant</foreign></item>
                    <item><lb/>- Muchot :<foreign xml:lang="met-fr"> du verbe « se mucher », se
                            cacher</foreign></item>
                </list>
                <pb facs="Picard_Concours_2020_39_p3.png"/>
                <figure/>
                <figure/>
                <figure/>
                <figure/>
                <figure/>
                <figure/>
                <figure/>
            </div>
        </body>
    </text>
</TEI>
