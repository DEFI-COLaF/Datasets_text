<?xml version='1.0' encoding='UTF-8'?>
<?xml-model href="../../../../metadata/TEI/out/ODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <idno>PIC_CONCOURS__2020_47</idno>
                <title type="main"> Chel casquette à Jules</title>
                <title type="collection">Picard Concours</title>
                <author>Michel, TERNOY</author>
                <respStmt>
                    <resp>Encoding</resp>
                    <persName xml:id="JJANES">
                        <surname>Janès</surname>
                        <forename>Juliette</forename>
                        <idno type="orcid">0000-0002-8971-6173</idno>
                    </persName>
                </respStmt>
                <principal>
                    <persName xml:id="BSAGOT">
                        <surname>Sagot</surname>
                        <forename>Benoît</forename>
                        <idno type="orcid">0000-0001-8957-9503</idno>
                    </persName>
                </principal>
                <funder>Inria</funder>
            </titleStmt>
            <publicationStmt>
                <publisher ref="https://colaf.huma-num.fr/">Corpus et Outils pour les Langues de
                    France (COLaF)</publisher>
                <date when="2024-04-04"/>
                <availability>
                    <licence target="https://creativecommons.org/licenses/by/4.0/"/>
                </availability>
            </publicationStmt>
            <sourceDesc>
                <bibl>
                    <title> Chel casquette à Jules</title>
                    <author>Michel, TERNOY</author>
                    <pubPlace>Amiens</pubPlace>
                    <publisher>Agence régionale de la langue Picarde</publisher>
                    <date when="2020"/>
                </bibl>
            </sourceDesc>
            <extent/>
        </fileDesc>
        <profileDesc>
            <langUsage>
                <language ident="met-oil-pic" usage="95">
                    <idno type="langue">met-oïl-pic</idno>
                    <idno type="script">latin</idno>
                    <name>Picard</name>
                    <date>2020</date>
                    <location>
                        <region>Pas de Calais</region>
                        <country>France</country>
                    </location>
                </language>
                <language ident="met-fr" usage="5">
                    <idno type="langue">met-fr</idno>
                    <idno type="script">latin</idno>
                    <name>Français</name>
                    <date>2020</date>
                    <location>
                        <region>Pas de Calais</region>
                        <country>France</country>
                    </location>
                </language>
            </langUsage>
            <textClass>
                <keywords>
                    <term type="supergenre" rend="fiction">Fiction</term>
                    <term type="genre" rend="fiction-prose">Prose</term>
                </keywords>
            </textClass>
        </profileDesc>
        <revisionDesc>
            <change when="2024-04-02" who="#JJANES">Génération du XML</change>
        </revisionDesc>
    </teiHeader>
    <text xml:lang="met-oil-pic">
        <body>
            <div>
                <pb facs="Picard_Concours_2020_47_p1.png"/>
                <fw type="numbering"><lb/>N°47</fw>
                <fw type="numbering"><lb/>1</fw>
                <head><lb/>Chel casquette à Jules</head>
                <p><lb/>Cht' année incor toute el famil s’étot rassimblée à note mason pour
                    l’fête d' Noé: nous autes<lb/>ches viux, nos éfants et tits-éfants. Cha n’in
                    faijot du mont' et cha n’a pon été trisse ! In s’est<lb/>bin régalé avec
                    ch’que nous avot préparé grand-mère et après in a attindu ch’père Noé
                    et<lb/>comme i n’est passé qu’à minuit parsonne s’est couqué ed' bonne
                    heure...</p>
                <p><lb/>Et i est bétôt midi et j' n’a incor vu parsonne. Mais j’kminche à intinte
                    du bruit, à m’mote qu'<lb/>cha s’rével’. In vlà un qui arriffe, bétôt suivi
                    par ches deux autes, s' tiote sœur et sin cousin.<lb/>« Alors mes loutes os avez
                    bin dormi ? » « Ouais grand-père... » Mais ch’ ti qui est
                    déchindu<lb/>l’prumier i rajoute « Mi aussi, j’a bin dormi, mais j’a rêvé. »
                    « Ah bon... et d’ quoi qu’t’as<lb/>rêvé? » « Bin, ed' l’histoire qu’té m’avos
                    raconté l’an dernier à Noé». « Queulle histoire?»<lb/>« Bin, chelle d’ Jules
                    qui étot ev’nu faire des réparations dins l’mason du qu’té restos
                    quand<lb/>t’étos pitit et qui a disparu l' jour ed' Noé. Grand-père raconte
                    me le cor !» « Mais j' t’la déjà<lb/>racontée tant ed' fos que té dos l’
                    savoir par cœur. » « Ah ouais-qu’al dit alors es' sœur-mais<lb/>à mi té n’la
                    jamais dit, alors, raconte !» Et sin cousin d’ajouter « Et mi, j’ m’in
                    rappelle<lb/>pus. » « Bon, bon... d’accord pou ch' cop chi, pasque ch’est
                    Noé...</p>
                <p><lb/>Alors... Alors...</p>
                <p><lb/>Alors, à ch' t’époque là, j’étos tout jonn’, et même plus jonn' qu’vous
                    asteur. Ch' t’affaire a<lb/>k’minché conme cha. L’ 25 février 1958, alors
                    qu’in s’y attindot pon, i a eu in timpête qui est<lb/>arrivée apré-nonne avec
                    de l’ neiche et in vint ed' tous les diapes. Ch' m’in ramintus du fait<lb/>qu'
                    j’arvenos ed' l’école pou ch’ l’archinoir et tout occupé à raviser l’neiche
                    qui kéïot ed' pus<lb/>in pus fort j’ n’avot oublié mes tartines sus l’cassis
                    d’el farniête et qu’ min tchien i les avot<lb/>mingées. Pindint tout l’soir et
                    tout l’ nuit cha a soufflé terrip’, j' trannos ed' peur dins min
                    lit<lb/>telmint que l’vint i faijot in boucan incroïape, cha claquot ed' tous
                    les côtés.</p>
                <p><lb/>El' matin j’étos pressé ed' vir el neiche. Mais que dallache ! Ch’étot
                    quèque-cose que ch'<lb/>n’avos jamais vu. Cha avot telmint soufflé que par
                    indrot i n’avot rin par terre et qu’in bout<lb/>pus lon ch’étot des tas ed'
                    neiche incoyap’. Insi dins in coin de l’cour de l’ cinse i avot in
                    tas<lb/>énorme, in congère (cha s’dit comme cha) qui allot de l’ bordure de
                    ch’ querpion jusqu’à ches<lb/>bénichures si bin qu’on n’voyot pus ch' mur qui
                    étot derrière. De l’ neiche, j' n’avos déjà vue<lb/>pasque, dins l’temps, de
                    l’neiche i n’avot à chaque hiver, mais conme cha j' n’in avos jamais<lb/>vu et
                    n’in verros pus jamais autant.</p>
                <p><lb/>J'intinds min père qui dit : « J' va faire l’tour de l’ cinse pou vir si y
                    a des dégâts ». In<lb/>arvenant i explique qu’avec chelle timpête l’ neiche
                    al étot rintré in peu partout, dins<lb/>l’granche, dins ches étapes, dins ch’
                    l’hangar et même dins ch' garnier del mason et qu’i avot<lb/>des pannes qui
                    s’étotent involées par chi par là. I pinsot bin pouvoir rabistoquer l’ pus
                    urgent<lb/>mais comme ch’est des viux bâtimints, i avot sûr’mint des tôtures
                    qui avotent dû bouger et<lb/>s’abîmer et qu’à s’mote i faudrot trouver in
                    onme d’ métier qui passerot ed’sus ches tots pour<lb/>arringer ch' qui avot
                    bougé et armette tout au sec. I connaichot quéqu’in qui étot pus ou<lb/>moins
                    de s’parinté, in onme à tout faire, qu’on dijot partout fort habile et sériux
                    dins tout ch'<lb/>qui faijot.</p>
                <p><lb/>Ch’est conme cha qu’in a vu arriver Jules. Tout d' suite, j’a été
                    impressionné. Ch’étot in<lb/>grand gaillard, avec ene bièle grosse voix, avec
                    des mains larches conme des battoirs, qui<lb/>marchot à longues égambées et
                    qui n’quittot jamais s’casquette. I a fait el tour de l’cinse avec<pb
                        facs="Picard_Concours_2020_47_p2.png"/><fw type="numbering"
                    ><lb/>2</fw><lb/>min père pou s’faire expliquer el' ju et vir ch' qui avot à
                    arringer. Ch' l’intinds cor li dire, tout<lb/>in sortant s’ blaque à toubac et
                    in s’faijant ene roulée: « O savez Alfred, cha n’est pon<lb/>l’déluche mais i
                    a d’l’ouvrache qui nous attind et i faudra du temps pou n’arriver à bout,
                    tout<lb/>raviser, passer partout et conme ch’est des viux tots in n’sonmes pon
                    à l’abri d’ene surprisse.<lb/>Chelle carpinte, toute vielle qu’al est, ch’est
                    ed' l’orme, al n’a pon bougée mais par chi par là<lb/>i a quèques lattes d’
                    cassées à canger, ene paire ed' chevrons qui faudra armonter
                    ou<lb/>rinforcher. » Min père li dit : « Cha s’rot bin qu' cha seuche fini pou
                    l’ prochain hiver.»<lb/>« Acoutez, dès que j' peux m’y mette j’ viendra mais
                    cha n’sera pon tous les jours, j’a d’autes<lb/>jus in route et d’autes affaires
                    ed' promisses. Ch’est sûr y a du traval. Ch’ fra ed' min miux...<lb/>L' bon Diu
                    i fra l’ reste... Mais i aura ed' l’ouvrache!»</p>
                <p><lb/>Ch’est conme cha qu’in octop' Jules i est arrivé, à vélo. Des fos in
                    l’voyot pindint quèques<lb/>jours, après in ne l’ voyot pus pindint ene
                    semaine ou plus, pi i arvenot... L' prumière cose<lb/>que j' faijot in arvenant
                    ed' l’école ch’étot d’aller l’ vire œuvrer. J’avos kère de l'
                    raviser,<lb/>grimper ed’sus s’ n’équelle, s’ déplacher sus ches tots comme in
                    acrobate, démonter in coin<lb/>ed' tot et armette des pannes qu’i avot
                    récupérées et nettoyées, arcloer des neuves lattes,<lb/>rabistoquer et
                    rinforcher in chevron, rappoïer ene poute. Des fos, quin i m’voyot l’ raviser
                    i<lb/>m’demindot in séquo... ed' li rapporter ene pugnie ed' clos, tenir ch'
                    l’équelle, artrouver sin<lb/>martiau qui étot queu par terre... « Heureus’mint
                    qu’t’es là min loute, cha m’évite bin des<lb/>russes à monter et ardéchinte
                    pour rin ». Et mi j’étos tout bénache ed' li rinte service.</p>
                <p><lb/>Al mi décemp' i a dit : « Bon, ch' cros qu’j’a fait l’ tour d' tout che
                    qu’j’avos à vir et à faire et<lb/>j’a fait ch' que j’avos prévu d’ faire. I
                    n’reste pus qu’à arparer l’ grande quéminée. Mais là i<lb/>faut que ch’
                    vache donner in cop ed’ main à min biau frère, j’ li a promis. J' n' s’ra pon
                    là<lb/>pidint quèques jours, mais tout cha s’ra fini pour Noé. Pinsez : i
                    n’faudrot pon qu' ch' père<lb/>Noé i treuf ene quéminée mal foutue ! Pon
                    vrai min loute?» « Si, que ch’li réponds, j’sus<lb/>sûr que ch’père Noé i
                    s’ra contint d’vir ch’te quéminée si bin artapée. »</p>
                <p><lb/>Et comme i l’avot dit, Jules i aretot là l’ 24 décemp’, grimpé ed’sus
                    ch’tot avec sin tubin ed'<lb/>mortier et s’ troelle, œuvrant autour de
                    l’quéminée, pour arparer ches joints et arposer l’ rang<lb/>ed' briques d’in
                    haut. I étot là à œuvrer d’pi ene bonne heure quand m’ mère l’appelle pou
                    li<lb/>dire: « Jules, j' dos m’ n’aller in momint avec ch’tiot, i aura parsonne
                    dins l’cinse pindint ch'<lb/>temps là. Alors soïez prudent... I n' faudrot pon
                    qu’in mauvais cop ed’vint vous fache kère.»<lb/>I répond : « N’vous in faijez
                    pon chelle dame, cha va aller. Et si jamais j' gliche je m' ratrapra<lb/>à
                    m’caquette et si j’ qué dins l’quéminée, ch' père Noé viendra bin
                    m’arsaquer ch’te nuit<lb/>quand i pass’ra faire es' tournée. Quand os s’rez
                    arvenue cha s’ra fini ». Et m’ vlà parti avec<lb/>m' mère pou aller acater in
                    séquoi à mon Margueritte-al avot in tit magasin mais in y treuvot<lb/>ed'
                    tout'- et pou donner in cop ed' main à m’sieur l’curé qui étot in train
                    d’installer l’ crèche<lb/>d' Noé dins ch' l’églisse. In sortant de l’ cinse
                    ch’ m’artourne in cop pou faire signe ar’voir à<lb/>Jules qui m’répond en
                    faijant sonner s' troelle sus ene brique... J' l’arvos cor, d’bout d’sus<lb/>ch'
                    faîtache, l’ nez au vint, in train ed' sortir s’ blaque à toubac de s’poche,
                    de s’faire ene<lb/>roulée, ed' l’alleumer in s’muchant dins l’ouverture ed' sin
                    pal’tot, pis raviser in cop au loin<lb/>et arprinte s' n’ouvrache.</p>
                <p><lb/>Après ene paire d’heures nous vlà arvenus sans traîner. « Habile, habile
                    !-qu’al répétot m’<lb/>mère- l’ vint s’est l’vé et ch’ n’aime pon savoir
                    Jules in l’air par in temps parel ». In arrivant<lb/>in n’vot pu parsonne d’sus
                    ch' tot, et pon ed' Jules dins l’ coin. Sin tubin et s’troelle i étotent<lb/>au
                    pied de ch’ l’équelle qui étot toudi drechée d’sus ch’ pignon, et sin vélo i
                    étot cor là,<lb/>appoïé à côté de ch' porjet. In jette in oeul par chi
                    par là, in crie après li ene paire ed' cops,<lb/>mais cha n’répond pon. In
                    d’minte alors à min père qui v’not tout just' d’arriver si i avot vu<pb
                        facs="Picard_Concours_2020_47_p3.png"/><fw type="numbering"
                    ><lb/>3</fw><lb/>Jules et in li dit qu’on est à l’berse pasqu’in l’treufe pus
                    alors que sin vélo i est toudi là. I nous<lb/>répond: « Non ch' l’a pon vu.
                    P’têt' qu' sin biau frère est ev’nu l’arquerre comme l’aut' jour.<lb/>Ch' sais
                    pon. In tous cas i n’s’est toudi pon involé!»</p>
                <p><lb/>Et, ed’pis ech temps-là j'n’a pus arvu Jules.</p>
                <p><lb/>Min père i avot biau essayer de m' rapager. J' continuos à m’faire du
                    mouron. Je m' dijos :<lb/>« P’têt' quand même qu’i s’est involé d’in gros cop
                    ed’vint ou qu’i est queu dins<lb/>l'quéminée...» J’a caché tout alintour d’el
                    mason, mais j’a rin vu, j’a été vir dins chꝯ<lb/>ceurtiache et même tout au
                    bout de l’ pâture, mais pon ed' traches d’ Jules. J’en étos tout<lb/>artourné
                    et j’arrêtos pon d’y busier. Et dins l’nuit qui a suivi j’a fait in drôle d’
                    rêfe. J’a rêvé<lb/>qu’Jules i étot grimpé d’zeur l’ quéminée et qu’i avot
                    eu in grand cop ed' vint et i avot failli<lb/>s’involer et kère par terre mais
                    qu’au dernier momint ch' père Noé qui arrivot tout jusse l’avot<lb/>rattrapé
                    et installé ed’sus in nuache qui l’avot ram’né à s’mason. Et ch’est pour cha,
                    bin sûr,<lb/>qu’sin vélo i étot toudi appoïé à ch' porjet !</p>
                <p><lb/>L' matin j’a prin à peine el' temps ed' raviser ch’qui m’avot été
                    apporté dins mes souiés. Et<lb/>tout d’suite j’ d’minte à mes parints si i a
                    du nouviau. Min père i m’dit alors : « Acoute fiu, si<lb/>cha peu t’rassurer,
                    t’à l’heur, après l’grind messe j’ira à mon Jules pou li rind sin vélo et
                    pou<lb/>li régler ch’que j' l’i dos cor. Comme cha in ara des nouvels.»</p>
                <p><lb/>Quand ch' sus sorti dins l’cour el' temps s’étot armis au biau avec in ciel
                    bleu et quèques<lb/>nuaches blancs. Et mine ed' rin ch' mile alintour; ch'
                    vélo i étot toudi là mais pon d’ Jules<lb/>d’sus s' n’équelle ni ailleurs.
                    Ch’est alors qu’in ravisant du que ch' l’avos aperchu l’ dernière<lb/>fos,
                    j’vos juste au d’zeur de l’ quéminée in grand et long nuache qui gliche
                    duch’mint et qui<lb/>arsonnot à un bonhomme couché, avec in grand pal’tot,
                    conme in pantalon ed’ velours, des<lb/>grosses godasses, et... ouais... d’sus
                    s’tiête conme in casquette... s’ casquette... Et... mon<lb/>Diu ! Chétot tout
                    à fait li ! Cha ch’est sûr ! Et prêt à braire, ch' li a fait sinne in
                    l’applant tout<lb/>bas et ch' cros bin qu’i m’a r’péré et intindu, j’a même
                    vu comme si ses yux s’étotent ouverts<lb/>sus s’figure ed' nuache et que l’
                    tiête al s’étot tournée vers mi. Et pi tout duch’mint ch’<lb/>nuache i est
                    parti là-bas, de pus en pus lon jusqu’à que j' ne l’ voiche pus. Et j' sus
                    resté lotins<lb/>dehors à z’yeuter ches nuaches in espérant arvoir chti qui
                    arsonnot à Jules.</p>
                <p><lb/>Quand j' sus rintré à l’mason min père v’not d’arvenir d’à mon Jules et
                    i nous dit : « J’a<lb/>rincontré es' femme qui m’a dit que Jules étot rintré
                    hier soir, mais qu’al n’savot pon kemint<lb/>qu’i étot arvenu, et qu’i n’veut
                    pon l’dire. Et i a même rajouté “d' toutes façons si j’ l’ dijos, i<lb/>a
                    personne qui m’crorot !"» Mais mi, sans rin dire, j’a pinsé : « Mi, ch’est sûr
                    je l’ croros... »</p>
                <p><lb/>Depuis ch’temps -là, toutes ches années que ch' sus resté à l’mason d’
                    mes parints, à Noé<lb/>j’attindos d' vire arriver Jules in nuache et chaque
                    fos, sans faute, i passot m’ dire in tit<lb/>bonjour...</p>
                <p><lb/>Et voilà, mes loutes, l’histoire d' Jules, qui avot disparu mais que mi j'
                    savos qu’i n’m’oubliot<lb/>pon...</p>
                <p><lb/>Alors après in momint d' silence mes tits éfants s’mettent à juer avec
                    ch’que ch’père Noé avot<lb/>apporté dins leus souïés d’sous ch’sapin. Min
                    tit garchon, ch' ti qui avot rêvé, m’ dit : « T’es<lb/>viens avec mi dins ch’
                    gardin grand-père, i fait biau.» Arrivé dehors i m’ deminte:<lb/>«
                    L’quéminée qu’Jules i réparot al étot conme chelle de t’mason là ? » «
                    Quais, al li arsonne<lb/>gramint, mais l’aute étot bin tros fos pus grande. »
                    Tout à cop min tit garchon i s’met à crier :<lb/>« Argarde grand-père,
                    ardgarde au d’zeur de l' quéminée i a in long nuache qui passe... In<pb
                        facs="Picard_Concours_2020_47_p4.png"/><fw type="numbering"
                    ><lb/>4</fw><lb/>dirot même in grand bonhomme couché avec in grand pantalon,
                    in pal’tot, des grosses<lb/>godasses et avec... ravisse ! Ed’sus s’tiête,
                    ouais, conme ene casquette ! » Et i s’met à appler<lb/>« Jules ! Jules !
                    Bonjour Jules !» Et ch’ nuache i continue à glicher duch’mint... Et mi,
                    tout<lb/>bas, au fond d’mi même ch' peux pon m’impêcher ed' dire « L’bonjour
                    Jules... que bièle<lb/>surprisse... Et, à la r’voyure. » Min tit garchon i
                    saque m’ manche : « Grand-père!<lb/>Ravisse... in dirot que ch’ bonhomme nuache
                    i vient d’ perde in séquoi, et ch’est keu là-bas<lb/>derrière ch' l’haïure.
                    J' va aller vire. » En l’voyant partir à fond d’ train je m’mets
                    à<lb/>pinser... « Quais, j’étos comme li à s’n’ache. Ch’est vrai qu’j’a
                    caché bin des fos pour<lb/>artrouver ene trache, in séquoi d’Jules, mais i
                    m’reste que che que j’ m’ ramintus...»<lb/>Tout busitatif, j’artournos à
                    l’mason, quand derrière mi j’intinds min tit garchon qui<lb/>m’appelle «
                    Grand-père, grand-père ! Ravisse ch' que ch' vient ed' treuver par terre et
                    qui<lb/>étot keu derrière ch' l’haiure. Et i m'fait vire ; in casquette !... «
                    L’casquette d’Jules, grand¬<lb/>père !»......</p>
            </div>
            <div type="liminal">
                <pb facs="Picard_Concours_2020_47_p5.png"/>
                <head><lb/>Glossaire</head>
                <head>Chel casquette à Jules</head>
                <list>
                    <item><lb/>-Faijot du mont' :<foreign xml:lang="met-fr"> faisait du
                            monde</foreign></item>
                    <item><lb/>-Trisse :<foreign xml:lang="met-fr"> triste</foreign></item>
                    <item><lb/>-Bétôt midi :<foreign xml:lang="met-fr"> presque
                        midi</foreign></item>
                    <item><lb/>-J’kminche:<foreign xml:lang="met-fr"> je commence</foreign></item>
                    <item><lb/>-A m’mote :<foreign xml:lang="met-fr"> selon moi</foreign></item>
                    <item><lb/>-Pou ch’cop chi :<foreign xml:lang="met-fr"> pour cette
                            fois</foreign></item>
                    <item><lb/>-Jonn :<foreign xml:lang="met-fr"> jeune</foreign></item>
                    <item><lb/>-Asteur :<foreign xml:lang="met-fr"> maintenant</foreign></item>
                    <item><lb/>-Aprè-nonne :<foreign xml:lang="met-fr">
                        après-midi</foreign></item>
                    <item><lb/>-In vint ed' tous les diapes :<foreign xml:lang="met-fr"> un vent
                            épouvantable (infernal)</foreign></item>
                    <item><lb/>-Ch’m’in ramintus :<foreign xml:lang="met-fr"> je m’en
                            souviens</foreign></item>
                    <item><lb/>-Archinoir :<foreign xml:lang="met-fr"> goûter</foreign></item>
                    <item><lb/>-Qui kéiot :<foreign xml:lang="met-fr"> qui tombait
                            (kère-tomber)</foreign></item>
                    <item><lb/>-Cassis :<foreign xml:lang="met-fr"> châssis, bord</foreign></item>
                    <item><lb/>-Ech' trannos :<foreign xml:lang="met-fr"> je
                        tremblais</foreign></item>
                    <item><lb/>-Incroïape :<foreign xml:lang="met-fr"> incroyable</foreign></item>
                    <item><lb/>-Dallache :<foreign xml:lang="met-fr"> bouleversement, grand
                            désordre</foreign></item>
                    <item><lb/>Quèque-cose:<foreign xml:lang="met-fr"> quelque
                        chose</foreign></item>
                    <item><lb/>-Indrot :<foreign xml:lang="met-fr"> endroit</foreign></item>
                    <item><lb/>-Cinse :<foreign xml:lang="met-fr"> ferme</foreign></item>
                    <item><lb/>Querpion :<foreign xml:lang="met-fr"> trottoir</foreign></item>
                    <item><lb/>-Bénichures:<foreign xml:lang="met-fr"> avancée d’un toit
                            (avant-toit, auvent)</foreign></item>
                    <item><lb/>-Garnier :<foreign xml:lang="met-fr"> grenier</foreign></item>
                    <item><lb/>-Panne :<foreign xml:lang="met-fr"> tuile plate, tuile
                            flamande</foreign></item>
                    <item><lb/>-Rabistoquer:<foreign xml:lang="met-fr"> réparer
                            sommairement</foreign></item>
                    <item><lb/>-Onme :<foreign xml:lang="met-fr"> homme</foreign></item>
                    <item><lb/>-Armette :<foreign xml:lang="met-fr"> remettre</foreign></item>
                    <item><lb/>-Parinté :<foreign xml:lang="met-fr"> famille,
                        parenté</foreign></item>
                    <item><lb/>-Égambées :<foreign xml:lang="met-fr"> enjambées</foreign></item>
                    <item><lb/>-Expliquer l’ju :<foreign xml:lang="met-fr"> expliquer ce dont il
                            s’agit</foreign></item>
                    <item><lb/>-Déluche :<foreign xml:lang="met-fr"> désastre
                            irrémédiable</foreign></item>
                    <item><lb/>-Carpinte :<foreign xml:lang="met-fr"> charpente</foreign></item>
                    <item><lb/>-Rinforcher:<foreign xml:lang="met-fr"> étayer,
                        consolider</foreign></item>
                    <item><lb/>-Seuche :<foreign xml:lang="met-fr"> soit</foreign></item>
                    <item><lb/>-J’avos kère :<foreign xml:lang="met-fr"> j’aimais</foreign></item>
                    <item><lb/>-Équelle:<foreign xml:lang="met-fr"> échelle</foreign></item>
                    <item><lb/>-Arcloer:<foreign xml:lang="met-fr"> reclouer</foreign></item>
                    <item><lb/>-In séquo:<foreign xml:lang="met-fr"> quelque chose</foreign></item>
                    <item><lb/>-Pugnie :<foreign xml:lang="met-fr"> poignée</foreign></item>
                    <item><lb/>-Artrouver :<foreign xml:lang="met-fr"> retrouver</foreign></item>
                    <item><lb/>-Russes :<foreign xml:lang="met-fr"> difficultés,
                        peines</foreign></item>
                    <item><lb/>-Ardéchinte :<foreign xml:lang="met-fr">
                        redescendre</foreign></item>
                    <item><lb/>-Bénache :<foreign xml:lang="met-fr"> content</foreign></item>
                    <item><lb/>-Arparer :<foreign xml:lang="met-fr"> rejointoyer</foreign></item>
                    <item><lb/>Que ch’vache:<foreign xml:lang="met-fr"> que j’aille</foreign></item>
                    <item><lb/>-Tubin :<foreign xml:lang="met-fr"> seau<pb
                                facs="Picard_Concours_2020_47_p6.png"/></foreign></item>
                    <item><lb/>-Troelle :<foreign xml:lang="met-fr"> truelle</foreign></item>
                    <item><lb/>-I treuf' :<foreign xml:lang="met-fr"> il trouve</foreign></item>
                    <item><lb/>-Artapée:<foreign xml:lang="met-fr"> réparée</foreign></item>
                    <item><lb/>-Arposer:<foreign xml:lang="met-fr"> remettre en
                        place</foreign></item>
                    <item><lb/>-Glicher:<foreign xml:lang="met-fr"> glisser</foreign></item>
                    <item><lb/>-Ch’m’artourne :<foreign xml:lang="met-fr"> je me
                        retourne</foreign></item>
                    <item><lb/>-In s’muchant :<foreign xml:lang="met-fr"> en se
                        cachant</foreign></item>
                    <item><lb/>-Habile! :<foreign xml:lang="met-fr"> vite!</foreign></item>
                    <item><lb/>-Appoïé:<foreign xml:lang="met-fr"> appuyé</foreign></item>
                    <item><lb/>-Porjet :<foreign xml:lang="met-fr"> grand-porte</foreign></item>
                    <item><lb/>-In d’minte :<foreign xml:lang="met-fr"> on demande</foreign></item>
                    <item><lb/>-In est à l’berse:<foreign xml:lang="met-fr"> on est
                            inquiet</foreign></item>
                    <item><lb/>-Arquerre :<foreign xml:lang="met-fr"> rechercher</foreign></item>
                    <item><lb/>-Rapager :<foreign xml:lang="met-fr"> rassurer,
                        calmer</foreign></item>
                    <item><lb/>-Ceurtiache :<foreign xml:lang="met-fr"> jardin</foreign></item>
                    <item><lb/>-Busier :<foreign xml:lang="met-fr"> penser</foreign></item>
                    <item><lb/>-Souïés :<foreign xml:lang="met-fr"> souliers</foreign></item>
                    <item><lb/>-Mile:<foreign xml:lang="met-fr"> regarde, surveille</foreign></item>
                    <item><lb/>-Arsonnot :<foreign xml:lang="met-fr"> ressemblait</foreign></item>
                    <item><lb/>-Sinne:<foreign xml:lang="met-fr"> signe</foreign></item>
                    <item><lb/>-Lotins :<foreign xml:lang="met-fr"> longtemps</foreign></item>
                    <item><lb/>-Kemint :<foreign xml:lang="met-fr"> comment</foreign></item>
                    <item><lb/>-Argarde:<foreign xml:lang="met-fr"> regarde</foreign></item>
                    <item><lb/>-A la r’voyure:<foreign xml:lang="met-fr"> au revoir</foreign></item>
                    <item><lb/>-Haïure :<foreign xml:lang="met-fr"> haie</foreign></item>
                    <item><lb/>-Busitatif:<foreign xml:lang="met-fr"> pensif</foreign></item>
                </list>
            </div>
        </body>
    </text>
</TEI>
