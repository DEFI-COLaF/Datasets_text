<?xml version='1.0' encoding='UTF-8'?>
<?xml-model href="../../../metadata/TEI/out/ODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <idno>PIC_CONCOURS__2020_36</idno>
                <title type="main"> Férailleu</title>
                <title type="collection">Picard Concours</title>
                <author>Jean-Louis, TETART</author>
                <respStmt>
                    <resp>Encoding</resp>
                    <persName xml:id="JJANES">
                        <surname>Janès</surname>
                        <forename>Juliette</forename>
                        <idno type="orcid">0000-0002-8971-6173</idno>
                    </persName>
                </respStmt>
                <principal>
                    <persName xml:id="BSAGOT">
                        <surname>Sagot</surname>
                        <forename>Benoît</forename>
                        <idno type="orcid">0000-0001-8957-9503</idno>
                    </persName>
                </principal>
                <funder>Inria</funder>
            </titleStmt>
            <publicationStmt>
                <publisher ref="https://colaf.huma-num.fr/">Corpus et Outils pour les Langues de
                    France (COLaF)</publisher>
                <date when="2024-04-04"/>
                <availability>
                    <licence target="https://creativecommons.org/licenses/by/4.0/"/>
                </availability>
            </publicationStmt>
            <sourceDesc>
                <bibl>
                    <title> Férailleu</title>
                    <author>Jean-Louis, TETART</author>
                    <pubPlace>Amiens</pubPlace>
                    <publisher>Agence régionale de la langue Picarde</publisher>
                    <date when="2020"/>
                </bibl>
            </sourceDesc>
            <extent/>
        </fileDesc>
        <profileDesc>
            <langUsage>
                <language ident="met-oil-pic" usage="95">
                    <idno type="langue">met-oïl-pic</idno>
                    <idno type="script">latin</idno>
                    <name>Picard</name>
                    <date>2020</date>
                    <location>
                        <region>Pas de Calais</region>
                        <country>France</country>
                    </location>
                </language>
                <language ident="met-fr" usage="5">
                    <idno type="langue">met-fr</idno>
                    <idno type="script">latin</idno>
                    <name>Français</name>
                    <date>2020</date>
                    <location>
                        <region>Pas de Calais</region>
                        <country>France</country>
                    </location>
                </language>
            </langUsage>
            <textClass>
                <keywords>
                    <term type="supergenre" rend="fiction">Fiction</term>
                    <term type="genre" rend="fiction-prose">Prose</term>
                </keywords>
            </textClass>
        </profileDesc>
        <revisionDesc>
            <change when="2024-04-02" who="#JJANES">Génération du XML</change>
        </revisionDesc>
    </teiHeader>
    <text xml:lang="met-oil-pic">
        <body>
            <div>
                <pb facs="Picard_Concours_2020_36_p1.png"/>
                <fw type="numbering"><lb/> N°36</fw>
                <head><lb/> Férailleu</head>
                <p><lb/> "Core un-ne tole! Tot, pi in o défini por in'hui."<lb/> Mimile Boitacleu i
                    tape d’zur l’épeule à tiot Jules, ch’tas d’férailles i monte heut. Feura
                    prinde soin dins<lb/> chés virages. Un-ne dizaine eud’brabants, chonq herses et
                    quates morcheux d’canadiens, pi un-ne<lb/> quinzaine eud’toles. Un-ne boènne
                    collecte por un férailleu. Tiot Jules i l’o brélé aveuc un combe
                    chés<lb/> férailles, pi i sont rintrés.</p>
                <p><lb/> Point aisé achteure d’ête férailleu. In n'dit meume pu férailleu, in dit
                    ercycleu. Feut un bac por toute !<lb/> un bac por ch'cuive, un por ch'plomb, un
                    por ch'l’étain, un bac por chés piles, un por chés batries et pi<lb/> core, et
                    pi core. Quat' chés normes uropéennes al z’ont d’vnues compliquées, Tiot Mile
                    i s’a spécialisé.<lb/> In’o pu foait qu’elle ramasse d’eul féraille. Pu rien
                    d’eute qu’chés vius abistracages agricoles. Dins<lb/> tertoutes chés cinses, i
                    n’o, au moins, un viu brabant, un-ne vièle ermorque, un-ne vièle herse,
                    des<lb/> tôles porites, treuées per eul rouille, des vius piquets tortus... du
                    brin qui treune, qu'chés cinsiers i<lb/> n’ont plus ker à vire.</p>
                <p><lb/> In’hui, chés cinses al n’ersembent mi pu à chés cinses d’y a vingt'
                    ennées. Achteure chés cinsiers i<lb/> mettent des fleurs dins des pots in
                    céramique, pu dins des vius pneus d’tracteur. I z’ont des gazons<lb/> inglais
                    dins leu cour, pu un mont d’fien pi un tas d’bétrafes ou d’pulpes. Pi chés
                    masons al sont<lb/> modernes, fin-nes rétuses. Ch’est miu qu’avant. Pusse
                    vivabe, i n’o mi pu des raques, des bourbes, du<lb/> brin à ses keuchures quat'
                    in traverse eul cour, foque eul sinteur d’chés roses pi ch’cant
                    d’chés<lb/> monieus.</p>
                <p><lb/> Ch'est comme ch'métier d'férailleu. Avant ète feusos un tas aveuc
                    tertoutes chés misères qui<lb/> trainotent au bord d’chés k’mins, dins chés
                    masons d’vius au momint d’èche partage ou core aveuc<lb/> des vièles carettes
                    in panne. Achteure feut détrier, ringer, foaire du “à plache et pi toute".
                    Ch’est<lb/> conme o qu’Mimile i l’o té obligé des spécialiser. Rien qu'd’el
                    féraille!</p>
                <p><lb/> conme tertous chés férailleus d’avant, Mimile i l’o constitué un stock à
                    m’zure. Suffit d’ène point vinde<lb/> tertoutes chés férailles racatées.
                    Quat' ète ramène chint tonnes, t’en wardes un-ne. A m’zure, tu foait<lb/> un
                    tas pi quat' t’arrifes à l’ertraite, t’o foait un tiot pécule, un-ne éparne,
                    un-ne tiote prime eud' départ<lb/> in ertraite. Mimile Boitacleu i l’o
                    chinquante huit ans, i c’minche à busier à s’en’ertraite. Core deus
                    ou<lb/> troès ennées pi hop ! in n’ertraite, eul maouaise sason dins ch’mason
                    d’Saint-Quintin, eul boènne dins<lb/> sin tiot cabanon in baie d’somme. Sin tiot
                    cabanon conme i dit, in vrai un tiot appartemint. D’eul<lb/> croésée d’sin
                    salon, i peut r’bayer ch’port du Hourdel pi sin batieu. Un-ne belle ertraite
                    qu’i prépare.<lb/> Mais por li mette un tiot molé d’bure dins chés z’épinards
                    conme in dit, i feura vinde cheul féraille<lb/> wardée edpus quarante
                    ennées.</p>
                <p><lb/> Point aisé d’vinde un tas conme o. Por foaire un stock prope, i l’o ringé
                    chés férailles à troès indroits,<lb/> troès inciennes carrières eud cran,
                    por point polluer l’vue d’chés gins, bien muchées dins chés terres.<lb/> Por
                    éviter chés dépôts seuvages, intourées aveuc des hayures. Eul féraille al
                    est bien muchée, bien in<lb/> tas, prête à ête détiquée, mise dins des
                    camions, pesée, prête à d’vnir des bieus billets, des liards,
                    des<lb/> fafiots, d'l’oseille, d’eul fraique... du bénachemint!</p>
                <p><lb/> Toudis bénache Mimile quat' i vo benner dins l’darenne carrière qu’i
                    rimplit. Core quat' ou chonq<lb/> bennes pi al s’ra pleine. Feura cacher un
                    acateu. I l’o un tiot molé du ma à s’panche quat' i busie qu’eul<lb/> féraille
                    à n’servira wère qu’à foaire des tôles ou core des grillages. Li i
                    préférero qu’al serve à foaire<lb/> chés poutrelles d’un-ne usine, chés
                    piliers d’un pont ou core un-ne gayante estatue conme el libarté à<pb
                        n="Picard_Concours_2020_36_p2.png"/><lb/> Niouillorque. Ch’est sin ref, es
                    s’n’espoir, qh'chés férailles à li al servent à quit'cose ed bieu, d’utile
                    ou<lb/> core eud’pretigieus. I l’in rèfe avant d’s’indormir, i l’in rèfe core
                    quat'i s’réveille. Il in rèfe quat i l’est<lb/> assis à coté d’tiot lules
                    dins s’camion. Il in rèfe quat’il est aveuc chés ouvriers dins s’forge. Eul
                    forge,<lb/> ch’est s’meillleure idée, eul féraille récupérée al est fondue
                    pi al ersort in piquet d’pature ou core in<lb/> tige à béton. Un-ne tiote
                    industrie qua l’i permet d’vinde eul féraille un molé pu kère pi d’foaire
                    ouvrer<lb/> deus parsonnes. Pierre, ch’forgeu pi Lili eul comptabe. Ch’est elle
                    qu’al organise chés tornées<lb/> d’ramasse eud féraille, qu’al foait eul
                    comptabilité pi qu’al prind tertous chés appels d’èche
                    téléphone.<lb/> Mimile i n’o wère ker ch’l’apparel lo, alors l'tiote al prind
                    toute pi al s’occupe à simplifier l’ouvrache à<lb/> Mimile. Elle pi Pierre i
                    sont mariés, quat' i partira in ertraite Mimile i yeu laissera l’affoaire conte
                    un<lb/> loyer por ch'bureau, eul forge pi chés parcs à féraille.</p>
                <p><lb/> Eul jornée préférée à Mimile, ch’est dimanche. I s’éyeuve un molé pu
                    tard, pi i vo prinde l’apéritif vers<lb/> 11 heures chez Mady. Su l’keup d’un-ne
                    heure d’ermontée, Mady al freume ch'l’estaminet pi i din’nt<lb/> insanne avant
                    de foaire prangère dins ch'cosy. Quat' i s’ro in ertraite, Mady al vindra sin
                    débit pi i<lb/> finiront leu vie insanne. Ch’dimanche lo, apreu ch’boin momint
                    passé aveuc Mady, avant d’prinde un-<lb/>ne tiote liqueur eud'cassis, i branche
                    l’radio. Ch’est l’heure d'l’émission à Stéphane Bern. Avant i<lb/> s’occupo
                    d’chés princesses pi d’chés duchesses, achteure i s’occupe d’chés monumints.
                    Mimile i l’o<lb/> toudis ju ker à sin keur ch’patrimoine. I l’acoute ch’Berneu
                    raconter un-ne drole d’affoaire. Chés<lb/> espécialisses i z’ont foait des
                    analyses al tor Féfel, por vire si chés férailles al vieillissent bien. Eul
                    tor<lb/> Féfel al est malincampe!</p>
                <p><lb/> Horreur, el symbole d'eul France, eul tor Féfel, al est prête à ker, à
                    dérouler, à s'débistraquer, à crouler.<lb/> Al est gramint malate!</p>
                <p><lb/> I n’o des espécialisses qui z’ont ziuté eul tor Féfel aveuc des
                    instrumints lectroniques, chés rivets qui<lb/> tiennent chés poutrelles pi
                    tertous chés piquets i sont fin maqués. Telmint rouillés qu’i sont secs
                    et<lb/> friabes conme du brin d’maguette. Core tros ou quate ennées, pi cheul
                    tor Féfel al est berzillée. Aterre<lb/> conme un viu mont d’piquets eud'
                    pature.<lb/> Ch’Berneu i l’o ses yus qui braitent. I l’o sin cravate eud'travers.
                    I l'est raflaqui, ramonchlé d’zur sin<lb/> cadot. ! sougloute. I r’nife. I l’est
                    à l’veille eud' bernaouter conme in dit achteure. "i feut foaire<lb/> quit'kose
                    mes gins" qu’i dit ch’Berneu. Si chaque français i donne un tiot peu, in pourra
                    racater des<lb/> rivets neus pi les z’ermette al plache d’chés vius!"</p>
                <p><lb/> Dès l'lan' main tertous chés journaleux, chés baveux pi core chés
                    éditorialisses, chés consultants pichés<lb/> analyseus d’èche payis i donnent
                    leu avis. Por el z’uns i feuro un-ne commission por vire si tertous
                    chés<lb/> rivets i sont maqués ou si in peut n’in seuver por warder
                    ch’patrimoine. Por el z'eutes, feut tout canger<lb/> tertous chés rivets pi
                    ouvrir un musée pour amoutrer chés vius rivets pi l'danger d’eul pollution.
                    Por<lb/> core ed’z’eutes, ch’est l’feute d’èche gouvernemint d’achteure. Por
                    ed’zeutes, ch’est l’feute d’èche<lb/> gouvernemint d’avant. A n’esséro nin
                    passé conme cha du timps d’èche Général ou core d’avant<lb/> ch’marché
                    commun. I n’o meume qui z’on dit qu’ch’éto d’el feute eud' chés inglais,
                    pasqu'i z’avotent<lb/> quitté ch'marché commun... qué brin ! qué zizanie dins
                    ch'payis.</p>
                <p><lb/> Pi chés manifestations al z’ont kminché. Aveuc des récapettes sans
                    manches bleuses, chés gins i z’ont<lb/> défilé dins chés rues. I n’pouvoitent
                    nin mette des tiotes purettes ganes ou rouches, ch’a avo d’ja été<lb/> foait.
                    Tertous habillés conme chés ouvriers du gaz, i z’ont défilé. Neuf sanm' dis
                    d’suite ! I n’avo pu<lb/> parsonne dins chés magasins, ch’léconomie al éto à
                    rien.</p>
                <p><lb/> Ch'perzidint pi sin grand mannequin d'prumier beudet i s’sont rincontrés
                    avant ch'conseil eud' chés<lb/> beudets:</p>
                <pb facs="Picard_Concours_2020_36_p3.png"/>
                <p><lb/> "l feut qu’in répare eul tor Féfel ! I feut foaire rintrer chés gins dins
                    chés magasins, impécher chés<lb/> grêves, calmer chés gins. Combien qu’i
                    resse dins chés caisses d’euch'payis ? qui l’o d’mindé<lb/> ch'Perzidint.</p>
                <p><lb/> Ch'manequin i l'o dégratté à s'tiète i l'o cafouilé dins s'berbe, i l'o
                    ermis droit sin nœud d'cravate...<lb/> pi por définir i l’o gratté dins sin
                    nez. Ch’Perzidint i l’o comprind. Ch’est point core d’main qu’i s’ra
                    aidé<lb/> por li erdrécher s’payis. I l'o résolu d’parler al tévévision por
                    li ermette ch'payis in orde.</p>
                <p><lb/> Eul lan main à un-ne heure d’ermontée i s’o invité à ch’jornal
                    tévévisé eud Jean-Pierre Pastisse. Malgré<lb/> sin nom, Pastisse i l’est
                    d’Anmiens conme ch’Perzidint. I s’sont connus à ch’lycée d’Anmiens,
                    quat'eul<lb/> fame d’èche Perzidint al ouvro core. Pi Pastisse i l’o d’v'nu chef
                    d’èche jornal tévévisé d'Téheffe 1. Pi<lb/> Manu qui s’immerdo dins un
                    bureau à chés banques, i s’o foait imbaucher per chés frinçais à
                    l’Elysée.</p>
                <p><lb/> A Téheffe 1, ch'Perzidint i l’o spliqué qu’chés rivets fin porites,
                    ch’éto l’feute eud' parsonne. Qu'i fallo<lb/> les canger in baissant chés
                    impôts pi in respectant chel planète. Qu’i l’avo obtenu, in téléphonant
                    à<lb/> granmère Merkel, un-ne subvintion d’èche marché commun. Pi qu’in allo
                    treuver un industriel capabe<lb/> eud' foaire des rivets aveuc d’el féraille
                    écologique.</p>
                <p><lb/> En intindant ch'Perzidint, Mimile Boitacleu i s’o dit “Si j’avo su, j’erro
                    voté por li ! ej m’in vo i foaire un-<lb/>ne lette por li proposer min tas
                    d’vius brabants pi d’vius canadiens". Lili al vo li foaire un-ne lette,
                    pi<lb/> por li ête certain qu’al arrife à ch’Perzidint, i l’iro l’porter li
                    meume.</p>
                <p><lb/> Eul lan main au preume, i l’o prind ch'train pi i l’o té à l’Elysée.
                    Quat' i l’o iu spliqué à ch'wardien<lb/> s’n’affoaire, il l’o iu l’surprise
                    d’ête accueilli per un escrétaire, habillé in pingouin avec un-ne
                    gran-ne<lb/> récapette noère conme chés pleumes d’un-ne cornèlle.
                    Ch'Perzidint, quat'i l’o lancé ch’l’idée d’un-ne<lb/> féraille écologique, i
                    s’o foait foute d’es'gamelle per tertous chés conseillers à li, chés
                    dépités pi core<lb/> chés journaleus. Mimile i v'no l’seuver ! Eul timps qu’no
                    Perzidint i l’infile s’maronne pi qui mette sin<lb/> cravate, pi Mimile I s’o
                    r’treuvé dins l’bureau d’èche Perzidint. Apreu avoir spliqué qu’i l’avo
                    assez<lb/> d’féraille por li foaire chés rivets, apreu avoir amoutré un-ne
                    photo d’el forge pi d’tiot Jules aveuc Pierre<lb/> in train d’berziller un
                    brabant por foaire des piquets d’pature. Ch’Perzidint i l’o posé des questions
                    pi i<lb/> l’o prind l’décision, chés rivets d’eul tor Féfel i s’ront forgés
                    in Picardie dins chés industries “Mimile<lb/> Boitacleu", aveuc un-ne méthode
                    écologique ultra sécrète. A partir d’edmain, quate companies<lb/> eud cadoreux
                    i s’ront affectés à chel protection d’l’industrie sinsibe à Mimile.</p>
                <p><lb/> Mimile i l’o té invité à mier per ch’Perzidint aveuc chonq conseillers
                    espécials pi Granmère Birguitte. I<lb/> z’ont mié un bleuse loïen, sou qu’in
                    appelle un “cordon bleu", ch’est un bout d’vièle glaine aveuc du<lb/> jambon pi
                    del “vaque qui braie" cuit dins del sciure. Du mié d’achteure, cho rimpli un-ne
                    dent creuse,<lb/> nin un boyeu vide, ch’l’erpas i l’o servi à Mimile à spliquer
                    sin ouvrage. Récupérer chés férailles, les<lb/> détrier pi les mette dins
                    sin four pour n’in foaire des rivets. Chés conseillers i z’ont acouté pi i
                    z’ont<lb/> prind des notes d’zur des tiotes tévévisions, des “tablettes".
                    Ch'Perzidint i l’o mié sin bleuse loïen<lb/> conme un goulafe, pi ch'dessert i
                    l’o arrifé. Un-ne rabote. Un vrai dessert picard !“ch’est lo
                    qu’un-ne<lb/> picarde à l’Elysée cho s’ermarque qu’i l’o busié Mimile. I l’o
                    raflaté Tante Birguitte in y disant qu’èche<lb/> dessert i l’éto fin bon. Pi
                    apreu sin café avalé, Mimile i l’o dit adé à ch’Perzidint pi à tante
                    Birguitte.<lb/> Sitôt dins chés rues, i l’o traché un restaurant por li mié
                    à s’faim. Damnation! A ch’lheure lo i resto<lb/> foque un mac-brin-ald ouvert. I
                    l'o té obligé d’mier un étouffe-picard aveuc del mayonnaise<lb/> synthétique
                    pi du pain chimique. Décidémint, in est gramint miu in Picardie!</p>
                <p><lb/> "Vas-y min tiot Pierre! Saque ed-dins". Chés rivets i keuchent dins un bac
                    in bo. Quat' eul machine a<lb/> n'n'o décopé un mille, al s’arrête pi Pierre i
                    cange eud caisse. Tiot Jules i freume eul caisse pleine pi i<lb/> l’pose d’zur
                    un-ne palette. Quat' i n’o huit caisses d’zur eul palette, in met un-ne palette
                    neuve. Chés<lb/> palettes i z’ont té foaite aveuc ch'bo d'el cartrie à
                    Nonosse. Al éto berzillée pi Nonosse i n'feso rien<pb
                        n="Picard_Concours_2020_36_p4.png"/><lb/> d’èche bo, Mimile i o racaté por
                    presqu’errien pi i l’o d’mindé à ch’père Deverly d’y foaire des
                    palettes<lb/> pi des caisses aveuc... Core un écologeste. Mimile i vo pouvoir
                    foaire des discours écologiques à chés<lb/> O.N.U. conme eul tiote Gretchen
                    Turnberge. Chel tiote pouillette qu’al ermonte chés bertelles
                    à<lb/> ch'Perzidint d’ché Amériques, pi qu’al ingueule chés beudets
                    d’commissaires uropéeens. Achteure<lb/> l’affoaire des rivets del tor Féfel, al
                    o d’venu internationale, pi Gretchen al o passé drière Mimile dins<lb/> chés
                    gazettes.</p>
                <p><lb/> Chés thallandais i z'ont v'nus vire Mimile por canger chés rivets d’êche
                    pont eud'la rivière Kwai qui<lb/> c'minchent à rouiller pi à s’défiquer. I
                    n’fero nin qu’el pu célèbe pont d’Asie i keuche dins l’ieu.<lb/> Ch'gouverneu
                    eud' l’Aillowoua, eud' l’lowa qu’in dit à chés Amérique, i l’o v’nu vire
                    Mimile por li<lb/> d’minder d’foaire chés rivets por réparer chés ponts
                    couverts d’èche comté d’Madison, d’où qu’i z’ont<lb/> torné ch’film d’èche
                    kémin d’Madison, aveuc Clint Eastwood et Méryl Streep. Pi core, pi core.
                    Ch’est<lb/> simpe, i n’quitte pu sin cravate tellemint i n’o d’visiteus qui
                    vienne’nt vire chés industries Boitacleu. Pi<lb/> conme à chaque visite,
                    ch’maire i vient foaire un discours, i n’inyeuve mi pu s’n’écharpe, i dort
                    aveuc.</p>
                <p><lb/> Mimile i veut du calme. Quat' i l’erra défini d’servir un million
                    chinquante mille huit chint quarante sis<lb/> rivets d’eul tor Féfel. ! vo
                    prinde s’n’ertraite. Pierre, Lili pi tiot Jules i vont ahanser tout l’resse. I
                    z'ont<lb/> d’z'idées à rvinde ! Lili al o meume foait un site d’zur
                    ch'l’arnitoile. Al vind des vius rivets del tor Féfel !<lb/> dins “'projet
                    écologique", i fallo tracher un-ne solution d’ercyclage eud'chés vius rivets
                    porites, Lili al<lb/> I'z'é vind à des collectionneus. "In vindro du brin" qu’i
                    l’o dit Mimile quat'a yo dit èque 500.000 vius<lb/> rivets i z’étotent
                    vindus.</p>
                <p><lb/> Epilogue:</p>
                <p><lb/> Ch'o foait un-ne dizaine d’ennées qu’Mimile i l’o prind s’n’ertraite. Mady
                    pi li i z'ont foait conme dit,<lb/> chés maouais timps dins ch’Vermindo, pi
                    chés bieus jors in baie, au Hourdel. Conme partoute<lb/> ch'matériel i finit
                    per s’berziller. In’hui, Mimile i répare l’fonçure d’sin batieu. A forche,
                    ch’fond i l’o<lb/> d’vnu conme un-ne feule d’papier à cigarette.</p>
                <p><lb/> Mimile i l’o copé un-ne tole épaisse, foait des treus, étalé du pâte à
                    joint étanche. Achteure i met des<lb/> rivets. Des rivets in aluminium.
                    l’aluminium ch’a n’rouille point !</p>
                <p><lb/> Dins s’tiète Mimile i busie “si o Z'avoèmes mis des rivets in aluminium à
                    chel tor Féfel. I l’erro fallu<lb/> récupérer combien d’boites à conserves
                    ?"</p>
                <p><lb/> Mimile i l’escoue s’caouète por li déhuter chés maouaises idées
                    d’erprinde s'n’ouvrage ! T’imagines<lb/> canger tertous chés rivets d’èche pont
                    chinois sui l’erlie Hong-Kong pi Macao à chés Chine. Des<lb/> s’maines à
                    foaire maquer des raviolis à tertous chés chinois... si cho pouvo les guérir
                    d’èche<lb/> l’inchifernage à vie russe.</p>
                <p><lb/> Nan nan, quat i l'erra défini d'poser chés rivets à sin batieu, i l'erra
                    vire chés phoques dins l'baie.</p>
            </div>
            <div type="liminal">
                <pb facs="Picard_Concours_2020_36_p5.png"/>
                <head><lb/> Férailleu</head>
                <list>
                    <item><lb/> - Combe:<foreign xml:lang="met-fr"> corde servant à arrimer une
                            charge.</foreign></item>
                    <item><lb/> Mont d’fien :<foreign xml:lang="met-fr"> tas de
                        fumier.</foreign></item>
                    <item><lb/> Foaire prangère :<foreign xml:lang="met-fr"> faire une sieste, ici
                            une sieste coquine.</foreign></item>
                    <item><lb/> Malincampe :<foreign xml:lang="met-fr"> handicapé ou malade
                            chronique.</foreign></item>
                    <item><lb/> s'débistraquer :<foreign xml:lang="met-fr"> ici se démanteler, se
                            déconstruire.</foreign></item>
                    <item><lb/> Beudet :<foreign xml:lang="met-fr"> ici ministre.</foreign></item>
                    <item><lb/> -Bleuse loien :<foreign xml:lang="met-fr"> “cordon bleu" (ch'est du
                            minger d’achteure).</foreign></item>
                    <item><lb/> Goulafe :<foreign xml:lang="met-fr"> gourmand.</foreign></item>
                    <item><lb/> Fonçure :<foreign xml:lang="met-fr"> fond d’une remorque ou d’une
                            benne, ici d’un bateau. Le mot existe en français<lb/> avec une autre
                            signification.</foreign></item>
                    <item><lb/> —Inchifernage à vie russe:<foreign xml:lang="met-fr"> maladie
                            actuelle à virus qui fait tousser dans son coude et se
                        laver</foreign></item>
                    <item><lb/> les mains (coronavirus).</item>
                </list>
            </div>
        </body>
    </text>
</TEI>
