<?xml version='1.0' encoding='UTF-8'?>
<?xml-model href="../../../metadata/TEI/out/ODD.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <idno>PIC_CONCOURS__2020_38</idno>
                <title type="main"> Min père</title>
                <title type="collection">Picard Concours</title>
                <author>Bernard, DOURLENS</author>
                <respStmt>
                    <resp>Encoding</resp>
                    <persName xml:id="JJANES">
                        <surname>Janès</surname>
                        <forename>Juliette</forename>
                        <idno type="orcid">0000-0002-8971-6173</idno>
                    </persName>
                </respStmt>
                <principal>
                    <persName xml:id="BSAGOT">
                        <surname>Sagot</surname>
                        <forename>Benoît</forename>
                        <idno type="orcid">0000-0001-8957-9503</idno>
                    </persName>
                </principal>
                <funder>Inria</funder>
            </titleStmt>
            <publicationStmt>
                <publisher ref="https://colaf.huma-num.fr/">Corpus et Outils pour les Langues de
                    France (COLaF)</publisher>
                <date when="2024-04-04"/>
                <availability>
                    <licence target="https://creativecommons.org/licenses/by/4.0/"/>
                </availability>
            </publicationStmt>
            <sourceDesc>
                <bibl>
                    <title> Min père</title>
                    <author>Bernard, DOURLENS</author>
                    <pubPlace>Amiens</pubPlace>
                    <publisher>Agence régionale de la langue Picarde</publisher>
                    <date when="2020"/>
                </bibl>
            </sourceDesc>
            <extent/>
        </fileDesc>
        <profileDesc>
            <langUsage>
                <language ident="met-oil-pic" usage="99">
                    <idno type="langue">met-oïl-pic</idno>
                    <idno type="script">latin</idno>
                    <name>Picard</name>
                    <date>2020</date>
                    <location>
                        <region/>
                        <country>France</country>
                    </location>
                </language>
                <language ident="met-fr" usage="1">
                    <idno type="langue">met-fr</idno>
                    <idno type="script">latin</idno>
                    <name>Français</name>
                    <date>2020</date>
                    <location>
                        <region/>
                        <country>France</country>
                    </location>
                </language>
            </langUsage>
            <textClass>
                <keywords>
                    <term type="supergenre" rend="fiction">Fiction</term>
                    <term type="genre" rend="fiction-prose">Prose</term>
                </keywords>
            </textClass>
        </profileDesc>
        <revisionDesc>
            <change when="2024-04-02" who="#JJANES">Génération du XML</change>
        </revisionDesc>
    </teiHeader>
    <text xml:lang="met-oil-pic">
        <body>
            <div>
                <pb facs="Picard_Concours_2020_38_p1.png"/>
                <fw type="numbering"><lb/> N°38</fw>
                <head><lb/> MIN PÈRE</head>
                <head><lb/> (Souvenirs d’enfance des corons de Bruay-en-Artois dans les années
                    60)</head>
                <p><lb/> Du pus long qu' jé m' rappelle éd' li, i parlot pas gramint. I' avot des
                    ziux bleu gris et cha avot dû ête un biau<lb/> garchon dins s’jeunesse.
                    D’ailleurs, i' étot resté bel homme mais cha n’i servot pas à grand cosse
                    passe qu’i courot pas<lb/> à maguettes.</p>
                <p><lb/> Jé n' l’ai pas connu qu’i travaillot à l’ fosse ; i' avot préféré
                    armonter au jour et gagner moins d' sous mais du<lb/> coup i' a pas eu d’
                    silicosse et i’a pu viffe eune artraite heureusse.</p>
                <p><lb/> I travaillot à l' centrale électrique éd' Gosnay. Sin métier chétot «
                    tableautiste » ; j’étos bien imbêté à l’école<lb/> au début d' l’année
                    quand que ch' maîte i nous d’mandot d’écrire sur l’ fiche éd' rinseignemints
                    ch' métier du chef de<lb/> famile ; j' marquos « tableautiste » mais i fallot
                    pas m’ demander in quoi qu' cha consistot, j’in savos rien de rien.<lb/> Eune
                    fos, bien pus tard, quand qu' j’étos pus grand et qu’ j’étos passé comme cha
                    à vélo devant l’ centrale, j’ m’avos<lb/> arrêté pis j’avos sonné à ch'
                    l’interphone pour dire bonjour à min père et ché li qui étot v’nu m' quère
                    à l’intrée et i<lb/> m’avot fait visiter l’ salle éd' commande avec tous chés
                    boutons; j’avos été vraimint impressionné ...</p>
                <figure/>
                <figure/>
                <p><lb/> Sin traval cha consistot à surveiller chés écrans pis à aillonner des
                    manettes et des boutons quand y' avot<lb/> quéque cosse qui s’ mettot à sonner.
                    I fallot surveiller tout cha 24h/24 alors i faijot les postes : eune semaine du
                    matin<lb/> (6h à 14h), eune semaine éd’ l’après-midi (14h à 22h), eune
                    semaine éd’ nuit (22h à 6h) pis eune semaine d’arpos<lb/> passe que chés
                    semaines in ch' temps là i faijotent 7 jours et quand qu’i étot du matin par
                    exempe, chétot samedis et<lb/> diminches compris.</p>
                <p><lb/> Cha qui fait qu’in l'véyot pas souvint : quand i' étot du matin, in l'
                    véyot qu’au soir in rintrant d' l’école.<lb/> Quand i' étot d’ l’après-midi,
                    in l’véyot quéque fos au matin avant de partir à l’école sauf quand qu’i
                    étot déjà à<lb/> l’ouvrache dins sin gardin ou dins sin camp. Et quand i'
                    étot d’nuit, qu’i rintrot à oh, i dormot au matin et in l’véyot un<lb/> tiot
                    peu au soir in soupant avant qu’i s’arnalle travailler pour 22H.</p>
                <p><lb/> I' allot travailler à mobylette passe que pour aller à Gosnay, i' avot
                    quand minme eune trotte. Et i partot eune<lb/> demi-heure à l’avinche. Comme i
                    ringeot s’mobylette dins ch’ l’ hangar qui étot dins l’cour, i traversot tout
                    l’ baraque<lb/> avec et quand qu' cha quéyot à verse et qu’i rintrot trimpé,
                    ém' mère alle rouspétot qu'i mettot des traces éd' roue su'<lb/> ch' ballatum
                    et su' ch’ carrelache délle cuisine.</p>
                <p><lb/> Quand qu’i étot in r’pos, in l' véyot pas gramint plus passe qu’i passot
                    sin temps dins ch' gardin avec ses<lb/> chrysanthèmes, ou dins sin camp à
                    planter des pétotes, des zharicots, des pos d’chuque, des porions, des
                    carottes,... I<lb/> bricolot aussi dins l’ remisse qu’y avot dins l’cour ou dins
                    sin hangar, qu’in appelot ch' garache. Chétot pas un<lb/> garache à carette, in
                    n’avot pas pis in aurot pas pu l’ rintrer. Chétot un garache à vélos pis à
                    mobylette. Là d’dins, i'<lb/> avot aménagé un atelier avec eune vieille
                    commode à tiroirs dù qu’i ringeot tous ses outils; et in d’sous dé ch' toit
                    in<lb/> tôles ondulées, i' avot installé des tiotes batinsses avec des
                    crochets pour y ringer ses outils d’gardin : sin louchet, ses<lb/> arbraquettes,
                    tout cha.</p>
                <p><lb/> Dins l' maison chétot m’mère qui faijot la loi ; mais dès qu’in ouvrot l’
                    porte délle cuisine pour aller dins l’<lb/> cour, in introt dins l’ royaume éd'
                    min père. I préférot ête dehors, i' étot tout seu, i faijot s' n' ouvrache
                    et personne i<lb/> v'not l’emmerder, surtout pas chés femmes. Si m' mère alle
                    avot b'soin d’quéque cosse pour faire à minger, du persil<pb
                        n="Picard_Concours_2020_38_p2.png"/><lb/> par exempe, alle ouvrot l'
                    ferniette in criant « té m' rapportras du persil dé ch' gardin quand t’auras
                    un momint !».<lb/> Pour li, chétot cha la liberté, travailler dins sin garache
                    ou sin gardin sans personne pour li dire chu qu' i devot faire,<lb/> ou commint.
                    Bricoler à sin poulailler ou ses garennes à lapin. Casser du bos à l' caffe.
                    Rintrer sin carbon. Réparer ch?<lb/> fil à linche. I faijot tout à s’mode et i
                    l' faijot bien. Passe qu’i étot méticuleux et qu’i avot quère du traval bien
                    fait.</p>
                <figure/>
                <figure/>
                <p><lb/> Des fos j’allos l’vire dins sin hangar pour qui m’apprinne l’ menuiserie
                    mais i' avot jamais trop l’ temps ; et<lb/> quand i l’ avot, qu' i voulot bien m'
                    faire vire, et qu' j’essayos d’ faire comme li, cha n’allot jamais bien, chétot
                    pas<lb/> comme cha qu’i fallot faire; pourtant j’ m’ appliquos, in allant
                    duchemint et minme in tirant m’ langue des fos, mais<lb/> pour li j’allos cor
                    trop vite, chétot du « rouf et rouf ». Alors finalemint, j’essayos d’y arriver
                    tout seu ; avec és' tenalle,<lb/> j’pouvos rassaquer chés clous pliés qu’
                    j’avos infonché d’coin pis arcommincher. Des clous, j’avos quère
                    cha;<lb/> d’ailleurs un coup à Noël, chétot cha qu' j’avos mis sur m’ liste à
                    ch' père Noël : eune boite éd' clous !</p>
                <p><lb/> Quand qu' j’arpinse à li, jé m' dis qu' finalemint j’ai pas gramint
                    d’souvenirs éd' min père. Jé l’ vos cor passer<lb/> dins l’cuisine avec s'
                    mobylette, sin béret, sin gros blouson pis sin mégot au coin dé s’bouque ;
                    dins sin garache à<lb/> mitan dins l’noir à peine éclairé par eune baladeusse
                    qu’i avot bricolé; ou cor plié in deux dins ch’gardin in train d’<lb/> cultiver
                    ses chrysanthèmes. Cha fait pas gramint d’ souvenirs... Chés pères dins chés
                    temps-là, i n' s’occupottent pas<lb/> gramint d’ leurs éfants : i travaillotent
                    dur et tout leur temps libe i l' passotent aussi à travailler dins ch' gardin.
                    Y<lb/> avot pas de sorties, in n’allot jamais au restaurant ; et pas souvint au
                    cinéma. Y' avot pas d’ « zone commerciale » et<lb/> minme simplemint « aller
                    s’promener » cha n’arrivot pas souvint. Heureusemint, j’avos m’ grand-mère pour
                    cha et<lb/> alle m’inménot l’ diminche après-midi à l’ pistache, au Stade Parc
                    ou au stade Grossemy.</p>
                <p><lb/> Alors, quoi qu'ché qu’i avot comme loisirs min père ? à part travailler ?
                    Ben chétot d' vire él' famille, él"<lb/> sienne pis chelle dé m’mère ; et
                    cha faijot gramint d’monte. Surtout à Nouvel an, avec chés zétrennaches,
                    qu’in n’avot<lb/> pour tout ch’ mos à leu rinde visite pis à z’archuvoir
                    tertousse. Nouvel an, cha quéyot bien passe qu’in janvier y' avot<lb/> rien à
                    faire dins ch' gardin. Pou chu qui zhabitotent à perpète, fallot attinde un
                    diminche d’arpos pour prinde l’autobus<lb/> au Cercle él' diminche matin et
                    aller passer l’ journée amont d’ nos mononques et matantes à Sallaumines ou à
                    Pont-à<lb/> Vendin !...Et pour z' autes qui restotent pus près, in allot à
                    l’autobus ou à pied quand y' avot délle neiche.</p>
                <p><lb/> Tout cha cha a cangé à la fin des années 6́0 avec elle télé d’abord,
                    pis après avec élle carette. L’télé, cha a<lb/> surtout cangé not' vie à
                    nous, chés éfants, pis un tiot peu à m' mère qui ravisot chés programmes
                    qu’au soir, après<lb/> souper; enfin pour ém' mère, pas tant que cha
                    finalemint passe qu’alle lijot sin journal tout in ravisant ch' poste
                    et<lb/> qu’à chaque fos, su' l' coup d’ dix heures, alle s’indormot su' l’ pache
                    éd' Bruay. In l’ laichot dormir, passe qu’alle<lb/> étot mate; alle avot des
                    dures journées aussi. Pour min père, l’ télé cha n’a rien cangé du tout
                    passe qu’au soir souvint<lb/> i'étot pas là et à part chés informations, tout
                    l’ reste cha l’intéressot pas.</p>
                <p><lb/> L' vrai cangemint, cha a été l’ carette. D’abord i' a fallu qui va à
                    l’auto école prinde des l’çons ; et au soir au<lb/> lieu d' raviser l' télé,
                    i révisot sin code. Et i l’faijot avec autant d' soin qu’i mettot à faire sin
                    gardin. I d’mandot à m'<lb/> mère d' li faire réciter; i' étot ardevenu un
                    écolier qui s’appliquot et jé l’ ravisos avec des grands ziux.</p>
                <p><lb/> Forchémint, sin code, i l’a eu du premier coup ; mais pas l’ conduite ;
                    passe que là chétot pas seulemint<lb/> question d' s’appliquer ; i fallot
                    compter aussi avec chés idées tordues qui passotent dins l’esprit mal tourné
                    d' chés<lb/> inspecteurs ; mais bon, i l’avot eu quand minme du deuxième coup.
                    In étot in 1966.</p>
                <pb facs="Picard_Concours_2020_38_p3.png"/>
                <p><lb/> Alors après cha, i' avot pus qu’à acater eune carette ; eune carette
                    d’occasion, passe qu’in n’avot pas gramile<lb/> s’sous pis i fallot in garder d’
                    côté pour payer l' location d' chés grandes vacances à Berck. I' avot acaté
                    eune R8<lb/> bleue ciel qui étot à traction arrière, alors ch' coffe pour
                    mette chés affaires i' étot à l’avant. Alle étot pas deux fos
                    trop<lb/> grande et in avot du maux à s’intiquer là d’dins à 6 pis des fos
                    minme à 7 avec mémère sans compter ch' tchien !</p>
                <p><lb/> jusque-là; d’un seul coup, in pouvot aller à la mer, à Berck, tous les
                    diminches d’arpos, quand in voulot, et pus<lb/> Avec él' carette, ché l’ «
                    civilisation des loisirs » qui a fait s' n' intrée fracassante dins note vie si
                    bien ringée<lb/> seulemint qu’eune fos par an pour chés vacances. In pouvot
                    aller rinde visite à l’ famille in partant à l’heure qu’in<lb/> voulot, sans
                    ête obligé d’ raviser avant chés horaires des autobus artésiens. In pouvot
                    aller s’promener dins chés<lb/> magasins à Béthune, à ch’ bos des dames à
                    Lapugnoy cacher du muguet. In pouvot aller in Belgique passer l’ journée<lb/> au
                    Mont noir ou ben à Dadizeele. In pouvot minme aller pique niquer ! Pis core
                    miux aller passer l' journée à péquer à<lb/> chés étangs d' Brimeux in
                    mingeant à midi par terre dins l' herbe tout in ravisant ses cannes à pêque
                    !!!</p>
                <p><lb/> I partot aussi l’diminche soir arconduire min grand frère à l’école
                    normale d’Amiens; des fos j’avos l' drot<lb/> d’aller avec eux et j’étos
                    émerveillé par chés phares jaunes qui faijotent défiler chés arbes tout l’
                    long dé l’ route. Pis<lb/> aller à l’ foire de Lille; et minme eune fos à
                    Englos quand qu’i zont inauguré ch' premier « hypermarché»... Mais<lb/> cha
                    j’vas pas in parler passe que j' trouve aujourd’hui qu' cha a comminché là, l’
                    début d’ la fin.</p>
                <p><lb/> L’arrivée dé l' carette, chétot bien au début ; mais cha a tout
                    bouzillé not vie d’avant si bien ringée, si bien<lb/> réglée comme du papier
                    à musique. Cha a apporté dé l’ liberté mais finalemint quoi qu’in in a fait
                    dé l’ liberté là ? Des<lb/> imbouteillaches plein d’ finquère sur chés
                    routes dù qu’avant in allot à pied ou ben à vélo acouter chés alouettes ?
                    Des<lb/> zones commerciales qui zont tué tous nos tiots commerches qui sintotent
                    si bon ? Des voyaches d’ pus in pus lon pis<lb/> minme in avion pour aller vire
                    des gins qui vivent pas comme nous dins des pays qu’in a minme jamais
                    intindu<lb/> parler ?</p>
                <p><lb/> Alors chétot cha la liberté ? Chétot pas cha qu’in cachot nous ; pis
                    d’abord in cachot rien ; in n’avot rien<lb/> d’mandé pis in avot b’soin de rien.
                    La liberté, in n’savot minme pas qu’in n’avot pas; et cha nous manquot pas. In
                    étot<lb/> fin heureux comme cha ; i' avot tout dins ch’ monde là, des gins
                    attintionnés, des papillons dins chés camps, des<lb/> légumes qu’in faijot
                    pousser, des commerçants qui zétotent contints d' nous vire, des rues sans
                    autos du qu’in pouvot<lb/> juer au ballon au mitan délle route...</p>
                <p><lb/> Pour é' n'arvénir à min père, minme si j’ai pas gramint d' souvenirs
                    éd' li dé ch' temps là, ché li qui m’a fait<lb/> pousser drot su mes
                    rachines, qui m’a ouvert les ziux sur élle vraie vie, chelle des gins qui
                    viffent avec la nature, avec<lb/> les zautes gins, dins l’estime, l’intraide, les
                    pétits plaijis, chés cadeaux du ciel, chés habits du diminche; l’amour
                    du<lb/> traval bien fait.</p>
                <p><lb/> L' traval bien fait, ché min père qui m’a appris cha. Bien fait pour li,
                    mais aussi pour ém' mère, pour mes<lb/> frères, él' famille, chés
                    voisins,... pis finalemint aussi pour mi. Chétot rintré dins m' caboche pour
                    tout m’ vie. Et tout<lb/> c' que j' férai pus tard, sans minme pincher à min
                    père, ni à z' autes, jé l’ férai toudis du mieux possipe, comme si
                    qu'<lb/> ém' chervelle alle aurot cangé d' forme et qu’alle aurot pris pour
                    toudis, chelle éd' min père...</p>
            </div>
            <div type="liminal">
                <head><lb/> LEXIOUE</head>
                <list>
                    <item><lb/> -Coureur à maguettes :<foreign xml:lang="met-fr"> coureur de
                            jupons</foreign></item>
                    <item>.batinsses :<foreign xml:lang="met-fr"> planches en bois</foreign></item>
                    <item>. arbraquette:<foreign xml:lang="met-fr"> binette, outil pour aérer la
                            croûte de terre superficielle</foreign></item>
                    <item>- carette :<foreign xml:lang="met-fr"> automobile</foreign></item>
                </list>
            </div>
        </body>
    </text>
</TEI>
